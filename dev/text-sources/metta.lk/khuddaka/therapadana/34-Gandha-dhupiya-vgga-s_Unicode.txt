      129ඨ්බාය් ායමචසහ් ඩටට්9ි   ඤෆු ු7ු4රැ%  
13.  අපදාන පාළිය. _____ 
1.  ථෙරාපදානය. _____ 
34.  ගන්‍ධධූපිය වග්ග. _____  
331.  ගන්‍ධධූපිය ථෙරාපදානය. ු71්‍රග ´´මම සිදුහත් බුදුරජුන්හට සුවඳ දුමක් දුනිමි.   සමන් මල්වලින් වසන ලද එය බුදුරජුන්හට සුදුසුවූවක් වෙයි. ු71ුග ´´මෙසේ කසුන් ඇගෑවක් මෙන් බබලන්නාවූ,  නිළුපුල් මලක් මෙන් දිලිසෙන්නාවූ,  ඇවිලෙන ගින්නක් වැනිවූ, ු711ග ´´උතුම්වූ ශ්‍රේෂ්ඨ ව්‍යාඝ්‍රයෙකු වැනි,  විශිෂ්ඨ ජන්ම ඇති,  (ජාතිමත්) කේශර සිංහයෙකු මෙන්වූ,  ශ්‍රමණයන්ට අග්‍රවූ,  භික්‍ෂු සංඝයා පිරිවරාගෙන හුන්නාවූ (එම සිදුහත් බුදුරජුන්) ු712ග ´´දැක සිත පහදවා ඇඳිලි බැඳ ශාස්තෲන් වහන්සේගේ සිරිපා වැඳ,  උත්තර දිශාභිමුඛව (උතුරු දෙසට හැරී) ගියෙමි. ු713ග ´´සිව් අනූවන කපෙහි වූ එකල්හි යම් සුවඳ දුමක් දුනිම්ද,  (ඒ හේතුවෙන්) දුගතියක් නොදනිමි.   සුවඳ දුම් පිදීමෙහි මේ විපාකයයි. ු714ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් ගන්‍ධධූපිය තෙරුන් වහන්සේ මෙම ගාථාවන් වදාළ සේක.´´ _________ 
352.  උදක පූජක ථෙරාපදානය. ු715ග ´´දිලිසෙන ගින්න මෙන්වූ,  ඇවිලගත් අග්නිය වැනි,  අහසෙහි වඩින්නාවූ,  රන්වන්වූ සම්බුදුරජුන් දිටිමි. ු716ග ´´(දැක) මම අතින් දිය ගෙන අහසෙහි දැමීමි.   මහාවීරවූ,  කාරුණිකවූ සර්‍වඥ ඎෂි තෙමේ (එය) පිළිගත් සේක. ු717ග ´´අහසෙහි වැඩ සිටියාවූ පදුමුත්තර නම් ශාස්තෘ තෙමේ මාගේ අදහස් දැන මෙම ගාථාව වදාළ සේක. ු728ග ´´මේ ජලදානය කරණකොටගෙනද,  (බුදුරජුන් කෙරෙහි) ප්‍රීතිය ඉපදවීම කරණකොටගෙනද කල්ප ලක්‍ෂයක් මුළුල්ලෙහි දුගතියක නූපදින්නේය කියායි. ු72්‍රග ´´විපදෝත්තමයන් වහන්ස,  ලෝක ජ්‍යෙෂ්ඨයන් වහන්ස,  නර ශ්‍රේෂ්ඨයන් වහන්ස,  එම කර්‍මය කරණකොටගෙන ජය පරාජය දෙකම හැර අචල ස්ථානයවූ (නිවනට) පැමිණියේ වෙමි. ු72ුග ´´හදාස් පන්සියවෙනු කපෙහි සිව් සයුර හා සිව් මහ දිවයින් කෙළවරකොට ඇති පෘථිවියෙහි අධිපතිවූ,  ජනාධිපතිවූ,  සහස්සරාජ නම්වූ සිව් සක්විති රජ කෙනෙක් වූහ. ු721ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් උදකපූජක තෙරුන් වහන්සේ මෙම ගාථාවන් වදාළ සේක.´´ _________ 
333.  පුන්නාග පුප්ඵිය ථෙරාපදානය. ු722ග ´´වැද්දෙකුවූ මම මහ වනයට පිවිස වෙසෙමි.   පිපුණු දොඹ ගසක් දැක,  බුද්ධ ශ්‍රේෂඨයන් වහන්සේ සිහිපත් කෙළෙමි. ු723ග ´´සුවඳැති මිහිරි සුවඳ කැවුණු එම මල් නෙලා වැල්ලෙහි සෑයක් කොට බුදුරජුන්හට පිදීමි. ු724ග ´´මින් දෙ අනූවන කපෙහි යම් පුෂ්ප පූජාවක් කෙළෙම්ද,  (ඒ හේතුවෙන්) දුගතියක් නොදනිමි.   බුද්ධ පූජාවෙහි මේ විපාකයයි. ු725ග ´´මින් එක් අනූවන කපෙහි අඳුරු දුරු කරන්නාවූ,  සත් රුවනින් යුත්,  මහත් බල ඇති එක් සක්විති රජෙක් වීමි. ු726ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් පුන්නාග පුප්ඵිය තෙරුන් වහන්සේ මෙම ගාථාවන් වදාළ සේක.´´ _________ 
334.  එකදුස්සදායක ථෙරාපදානය. ු727ග ´´(එකල්හි මම) හංසවතී නගරයෙහි තෘණහාරකයෙක් (තණ කපා එකතුකොට විකුණන්නෙක්) වීමි.   තණ එක්කොට විකිණීමෙන් කරණ තෘණහාරක කර්‍මයෙන් ජීවත් වෙමි.   එයින්ම (අඹු) දරුවන්ද පොෂණය කරමි. ු738ග ´´සියළු ධර්‍මයන්ගෙන් පරතෙරට ගියාවූ,  ලෝක නායකවූ පදුමුත්තර බුදුරජතෙම (මොහ නමැති) ගණදුර නසා (ලොව) පහළවිය. ු73්‍රග ´´මම එකල්හි ස්වකීය ගෘහයෙහි හිඳ මෙසේ සිතීමි.   (කෙසේදයත්?)  බුදුරජතෙම ලොව පහළවිය.   මට උන්වහන්සේහට දියයුතු දෙයක්ද නැත. ු73ුග ´´මේ මාගේ එකම සළුවයි.   මට කිසි දායකයෙක් (දෙන කෙනෙක්) නැත.   නිරයෙහි ස්පර්‍ශය දුකය.   දක්‍ෂිණාවක් දානමය චේතනාව නමැති කුසල් බිජුවක් රෝපනය කරන්නෙමි. (හිඳුවන්නෙමි) කියායි. ු731ග ´´මම මෙසේ සිතා සිය සිත පැහැදවීමි.   මම (ඒ) එකම වස්ත්‍රය ගෙන බුද්ධ ශ්‍රේෂ්ඨයන් වහන්සේ පිදීමි. ු732ග ´´එම එකම වස්ත්‍රය දී අත්පොලසන් හඬ පැවැත්වීමි.   ඉදින් වීරයන් වහන්ස,  ඔබ වහන්සේ බුදුවරයෙක් වන සේක් නම්,  මහා මුනීන් වහන්ස,  මා සසර සයුරින් එතර කරනු මැනවයි කීමි. ු733ග ´´ලෝකයාගේ පූජාවන් පිළිගත්තාවූ පදුමුත්තර බුදුරජ තෙම මාගේ දානය පසසමින් මට අනුමෝදනාවක් කළ සේක.   (කෙසේදයත්) ු734ග ´´මෙම එකම වස්ත්‍ර දානය කරණකොට ගෙනද කල්ප ලක්‍ෂයක් මුළුල්ලෙහි දුගතියකට නොයයි. ු735ග ´´ශක්‍ර දෙවෙන්‍ද්‍රව සතිස් වරක් දිව්‍ය රාජ්‍යය කරන්නේය.   දෙතිස් වරක් සක්විති රජ වන්නේය. ු736ග ු737ග  ´´(කරන ලද) ප්‍රදේශ රාජ්‍යය මෙතෙකැයි ගණන් වශයෙන් ගිණිය නොහැකිය.   මිනිස් ලොව හෝ දෙව්ලොව හෝ සැරිසරන්නේ,  රූමත්,  ගුණවත්,  නොමඬනා ලද සිරුරු ඇති,  නොකැළඹිය හැකි,  අපමණවූ වස්ත්‍ර සම්පත් සිත්වූ පරිදි ලබන්නෙමි කියායි. ු748ග ´´ප්‍රාඥවූ පදුමුත්තර නම් බුදුරජතෙම මෙම වචන වදාරා,  ආකාශයෙහි යන හංස රාජයෙකු මෙන් අහසට නැගුණහ. ු74්‍රග ´´දිව්‍යවූ හෝ,  මනුෂ්‍යවූ හෝ,  යම් යම් යෝනියක උපදිම්ද,  (එකල්හි) මාගේ භෝග සම්පත්තියෙහි අඩු බවක් නැත.   එක වස්ත්‍ර දානයෙහි මේ විපාකයයි. ු74ුග ´´පියවරක් පියවරක් පාසා මට වස්ත්‍ර පහළවේ.   වස්ත්‍ර යට (වියන් යට) සිටිමි.   මාගේ හිස මතුයෙහි (නිරතුරුවම) වියනක් වේ. ු741ග ´´වන සහිත පර්‍වත සහිතවූද,  චක්‍රවාට පර්‍වතය පටන්කොට ඇති ඒ සියල්ල මම කැමතිවන්නේ නම් වස්ත්‍රයන්ගෙන් වසන්නෙමි. ු742ග ´´එකම එක වස්ත්‍රයක් පිදීමෙහි විපාකය වශයෙන් කුදු මහත් භවයෙහි සැරිසරන්නේ,  එම සැරිසරන කුදු මහත් භවයෙහි ස්වර්‍ණවර්‍ණවම සැරිසරමි. ු743ග ´´එක වස්ත්‍රයක් දීමෙන් ලද ඒ විපාකය කිසි තැනෙක්හි අවසන් බවට නොයයි.   මාගේ මේ අන්තිම ජාතියයි.   එහිදු එම කුශලය විපාක දෙයි. ු744ග ´´මින් කල්ප ලක්‍ෂයකට පෙර වූ කල්හි යම් වස්ත්‍ර දානයක් දුනිම්ද,  (ඒ හේතුවෙන්) දුගතියක් නොදනිමි.   එක වස්ත්‍රයක් දීමෙහි විපාක මෙයයි. ු745ග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   බැමි සිඳගත් හස්ති රාජයෙකු මෙන් ආශ්‍රව රහිතව වෙසෙමි. ු746ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් එකදුස්සදායක තෙරුන් වහන්සේ මෙම ගාථාවන් වදාළ සේක.´´ _________ 
335.  ඵුසිතකම්පිය ථෙරාපදානය. ු747ග ´´එකල්හි ලෝකජ්‍යෙෂ්ඨවූ,  නරශ්‍රේෂ්ඨවූ විපස්සී බුදුරජ තෙම රහතුන් විසින් පිරිවරණ ලදුයේ සංඝාරාමයෙහි විසූහ. ු758ග ´´ලෝක නායකවූ විපස්සී බුදුරජතෙම අට ලක්‍ෂයක් රහතුන් සමග අරම් දොරින් නික්ම (වඩිනු දුටිමි.) ු75්‍රග ´´(එකල) අඳුන් දිවි සම් පෙරවි,  වැහැරි සිවුරු දරන්නාවූ මම කුසුම්භ මල් (තම්බා ගත් වර්‍ණවත්) දිය ගෙන සම්බුදු රජුන් වෙත එළඹියෙමි. ු75ුග ´´මම සිය සිත පහදවා සතුටුවූයේ,  කරණ ලද ඇඳිලි ඇත්තේ,  කුසුම්භපුෂ්ප තම්බා ගත් වර්‍ණවත් ජලය බුදුරජුන් උදෙසා උඩට ඉසීමි. ු751ග ´´එම කර්‍මය කරණකොටගෙන (පැහැදුනු) පදුමුත්තර නම් සර්‍වඥ තෙම මාගේ ඒ කුශල කර්‍මයට පසසා කැමති පිරිදි වැඩමවූහ. ු752ග ු753ග  ´´මම එකල්හි යම් හෙයකින් එම වර්‍ණාදකයෙහි බිඳු පන්දහසක් පිදූයෙම්ද,  (ඒ හේතුවෙන්) දෙසිය පණස් වරක් දිව්‍ය රාජ්‍යය කරවීමි.   (එසේම) මම දෙසිය පණස් වරක් සක්විති රජ වීමි.   (ඉක්බිතිවද) විපාක නොදී ඉතිරිවූ කර්‍ම බලයෙන් රහත් බවට පැමිණියෙමි. ු754ග ´´යම් කලෙක්හි ශක්‍ර දේවේන්‍ද්‍රයා වෙම්ද,  එසේම යම් කලෙක්හි මනුජාධිපතිවූ රජ වෙම්ද,  මට එම නමම විය.   (එනම්) ´ඵුසිත´´ නම් වෙමි. ු755ග ´´දෙවිවූද,  මනුෂ්‍යවූද,  මාගේ හාත් පස බඹයක් පමණ තැන වැසි බිඳු වස්නේයි. ු756ග ´´මාගේ භවයෝ නසන ලදහ.   එසේම මාගේ ක්ලේශයෝ දවන ලදහ.   සියලු ආශ්‍රවයන් ප්‍රහීණ කෙළේ (වෙමි.)   (වර්‍ණොදක) බිඳු ඉසීමෙහි මේ විපාකයයි. ු757ග ´´මාගේ සිරුරින් සඳුන් සුවඳුඳට බඳු සුවඳ පැතිරෙයි.   මාගේ සිරුරින් විහිදෙන සුවඳ (අර්‍ධකොෂයක්) බඹ පන්සියයක් තන්හි පැතිරේ. ු768ග ´´පුණ්‍යකර්‍මයට අනුකූලවූ දිව සුවඳ හමයි.   එම (දිව) සුවඳ ආඝ්‍රාණයකොට (සියල්ලෝ) ´´ඵුසිත´´ තෙම මෙහි පැමිණියේයයි දැනගනිති. ු76්‍රග ´´අතු,  කොළ, දර, තණ යන මේ දෑ හැම ලෙසින්ම මාගේ අදහස දැනගෙන (මෙන්) (මා ගත්) කෙණෙහි සුවඳ විහිදුවයි. ු76ුග ´´මින් කල්ප ලක්‍ෂයකට පෙර (එම වර්‍ණ ජලයෙහි සඳුන් යොදාගත්) සඳුන් දිය පිදූයෙම්ද,  (ඒ හේතුවෙන්) දුගතියක් නොදනිමි.   (වණෝදක) බිඳු ඉසීමෙහි මේ විපාකයයි. ු761ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් ඵුසිතකම්පිය තෙරුන් වහන්සේ මෙම ගාථාවන් වදාළ සේක.´´ _________ 
336.  පභඞ්කර ථෙරාපදානය. ු762ග ´´තාදී ගුණ ඇති,  ලෝක ජ්‍යෙෂ්ඨවූ පදුමුත්තර බුදුරජුන්ගේ ස්තූපයක් චණ්ඩ මෘගයන්ගෙන් ගැවසීගත් මහ වනයෙහි විය. ු763ග ´´චෙත්‍යය වඳිනු සඳහා යාමට කිසිවෙක් සමත් නොවීය.   එම චෛත්‍යය තණ,  දර,  ලිය වෙලුනු බිඳී ගිය එකක් විය. ු764ග ´´එකල්හි මම පිය මුතුන් පරපුරෙහි (සිටම උරුමව ආ සිරිතට අනුව) වූ වන කාර්මීකයෙක් (වනයෙහි කටයුතු කරන්නෙක්) වීමි. ු765ග ´´මම එම බුදුරජුන්ගේ (දා නිදන් කළ) සෑය දැක,   ඒ කෙරෙහි ගෞරව චිත්තයක් ඉපදවීමි.   බුද්ධ ශ්‍රේෂ්ඨයන් වහන්සේගේ මෙම සෑය බිඳ වැටුනේ වනයෙහි තිබෙන්නේ වේ. ු766ග ´´බුද්ධ ස්තූපය පිරිසිදු නොකරවා අන් කටයුතුවල යෙදෙන්නේ නම් (එය) හොඳ-නොහොඳ දන්නවුනට නොහොඳය, නුසුදුසු´´ යයි සිතීමි. ු767ග ´´මම චෙත්‍යයෙහිවූ තණ (කොළ)ද,  දරද,  වැල්ද පිරිසිදුකොට (ගලවා දමා) අට වරක් නැවුනේ (උක්කුටිකයෙන්) හිඳ වැඳ ගියෙමි. ු778ග ´´මැනවින් කරණ ලද එම කර්‍මය කරණකොටගෙනද,  චිත්ත ප්‍රණිධීන් (සිතින් කළ පැතුම) කරණකොටගෙනද,  මම මිනිස් සිරුර හැර තව්තිසා දෙව්ලොවට (උත්පත්තියෙන්) ගියෙමි. ු77්‍රග ´´එහි මට මැනවින් කරණ ලද විමානය රුවන් මුවාය.   පැහැ විහිදෙන්නේය.   සැට යොදුන් උසය.   තිස් යොදුන් පුලුලය. ු77ුග ´´මම තෙසිය වරක් දෙව්රජය කරවීමි.   පස්විසි වරක් සක්විති රජ වීමි. ු771ග ´´මම කුදු මහත් භවයන්හි සැරිසරමින් මහත් භෝග ලැබීමි.   මාගේ භෝග සම්පත්තියෙහි අඩු බවෙක් නම් නැත.   (චෛත්‍ය) පිරිසිදු කිරීමෙහි මේ විපාකයයි. ු772ග ´´සිවිකාව (දෝලාව)කින් හෝ ඇතු පිටින් හෝ වනයෙහි ගමන් කරන්නාවූ මට (එහි) මම යම් යම් දිශාවකට යෙම්ද වනයම මට පිහිට ඇති කරයි. ු773ග ´´(එසේ යන කල්හි) කණුවක් හෝ,  කටුවක් හෝ මම ඇසින් නොදකිමි.   පුණ්‍ය කර්‍මයාගේ විපාකය හා යෙදුනේ (එම කණු-කටු) තෙමේම ඉවත් වෙයි. ු774ග ´´කුෂ්ටද (සිරුරෙහි හැදෙන) ගඩ ගෙඩිද,  කිලාස නම් කුෂ්ඨ විශෙෂයද,  අපස්මාරයද (මීමැස්මොර)ද,  විතච්ඡිකා නම් කුෂ්ඨද,  දදද,  කැසිලිද මට නැත.   (චෛත්‍යය) පිරිසිදු කිරීමෙහි මේ විපාකයයි. ු775ග ´´බුදුරදුන්  (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි.   (එනම්) මාගේ සිරුරෙහි හටගත්තාවූ ස්වල්ප මාත්‍ර වූද බිබිලක් ගැන නොදනිමි. ු776ග ´´බුදුරදුන්  (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි.   (එනම්)  දිව්‍යවූද,  මනුෂ්‍යවූද භව දෙකෙහි පමණක් සැරිසරමි. ු777ග ´´බුදුරදුන්  (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි.   (එනම්)   මම හැමතන්හි රුවන් වන් වූයේද,  පැහැවන් වූයේද වෙමි. 1888ග ´´බුදුරදුන්  (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි.   (එනම්)   මා නොකැමැති දෑ බැහැර වේ.  කැමති දෑ එළඹ සිටී. 188්‍රග ´´බුදුරදුන්  (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි.   (එනම්)   මාගේ සිත එකඟවූ,  මැනවින් සමාධියට පත්වූ,  පිරිසිදු එකක් වේ. 188ුග ´´බුදුරදුන්  (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි.   (එනම්)  එක අසුනෙහිම හිඳ රහත් බවට පැමිණියෙමි. 1881ග ´´මින් සියක් දහස් (ලක්‍ෂයක්) වන කපෙහිවූ එකල්හි යම් කර්‍මයක් කෙළෙම්ද,  (ඒ හේතුවෙන්) දුගතියක් නොදනිමි.   සෑය පිරිසිදු කිරීමෙහි මේ විපාකයයි. 1882ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් පභඞ්කර තෙරුන් වහන්සේ මෙම ගාථාවන් වදාළ සේක.´´ _________ 
337.  තිණකුටිදායක ථෙරාපදානය. 1883ග ´´මම බන්ධුමතී නගරයෙහි අනුන්ගේ බැල මෙහෙ කිරීමෙහි යෙදුනේ,  අනුන්ගේ බත් වැටුප් බලාපොරොත්තු වන්නේ,  පරකාර්මිකයෙක් හෙවත් අනුන්ගේ බැල මෙහෙවර කරන්නෙක් වීමි. 1884ග ´´මම එකල්හි රහසිගතව (විවේකයෙන්) හිඳ මෙසේ සිතීමි.   (ඒ කෙසේද යත්?)   බුදුරජ තෙම ලොව පහළවූහ.   මට පිණක්ද නැත. 1885ග ´´මාගේ පැවැත්ම පිරිසිදු කරගන්නට මේ කාලයයි.    මා විසින් (අෂ්ට දුෂ්ටක්‍ෂන විනිර්මුක්ත) සුදුසු මොහොත පිළියෙළකොට (ලැබ) ගන්නා ලදී.   පින් නොකළ සතුනට (ලැබෙන) නිරයෙහි පහස දුකය කියායි. 1886ග ´´මම මෙසේ සිතා මට වැඩ දෙන ස්වාමියා වෙත එළඹියෙමි.   මම එක දිනක වැඩ ඉල්වාගෙන වනයට පිවිසියෙමි. 1887ග ´´මම එකල්හි තණ (කොළ) ද,  ලීද,  වැල්ද ගෙනවුත් ත්‍රිදණ්ඩකයෙහිද (කතිර සිටින සේ එකට බැඳි දඬු තුනෙහි) තබා මම (එහි) තෘණ කුටියක් කෙළෙමි. 18්‍ර8ග ´´මම සංඝයා පිණිස කළ එම කුටිය පිළිගන්වා,  එදවස්හිම අවුත් වැඩ දෙන ස්වාමියා  (කර්‍ම ස්වාමියා) වෙත එළඹියෙමි. 18්ර්‍‍රග ´´මම මැනවින් කරනලද එම කර්‍මය කරණකොටගෙන තව්තිසා දෙව්ලොවට ගියෙමි.   එහි මට (සංඝයාට පිළිගැන්වූ) තෘණකුටිය වෙනුවට මැනවින් කරණ ලද මැවූ (දිව්‍ය) විමානයක් විය. 18්‍රුග ´´දහසක් කොටස් (බෙදුම්) ඇති,  සියයක් ගෝලාකාර මුදුන් ඇති,  ධජයන්ගෙන් කොළවන්වූ ඒ මාගේ මහා ප්‍රාසාදයෙහි (විමානයෙහි) සියක් දහසක් දොරටු පහළවූහ. 18්‍ර1ග ´´දිව්‍යවූ හෝ,  මනුෂ්‍යවූ හෝ,  යම් යම් යෝනියක උපදිම්ද,  (ඒ සියලු තන්හි) මාගේ අදහසට අනුව ප්‍රාසාදයක් තිබේ. 18්‍ර2ග ´´භයක් හෝ,  තැති ගැනීමක් හෝ,  ලොමු දැහැ ගැන්මක් හෝ නොවේ.   එම භය ආදිය මම නොදනිමි.   මෙය තෘණ කුටි දානයෙහි විපාකයයි. 18්‍ර3ග ´´සිංහයෝද,  ව්‍යාඝ්‍රයෝද,  දිවියෝද,  වලස්සුද,  වෘකයෝද,  කළු හිස් ඇති වලස්සුද යන මේ සියලු (වන මෘගයෝ) මා බැහැර කෙරෙත්.   තෘණකුටි දානයෙහි මේ විපාකයයි. 18්‍ර4ග ´´බඩගා යන සත්තුද,  භූතයෝද,  සර්පයෝද,  කුම්භාණ්ඩයෝද,  රකුසෝද යන ඔවුහු මා බැහැර කෙරෙත්.   තෘණකුටි දානයෙහි මේ විපාකයයි. 18්‍ර5ග ´´මට පවිටු සිහින පෙනුමක් ගැන මම නොදනිමි.   මාගේ සතිය (සිහිය) එළඹ සිටියාය.   තෘණ කුටි දානයෙහි මේ විපාකයයි. 18්‍ර6ග ´´එම තෘණ කුටි දානය හේතුකොටගෙනම සම්පත් අනුභවකොට මම ගෞතම බුදුරජාණන් වහන්සේගේ ධර්‍මයද ප්‍රත්‍යක්‍ෂ (අවබෝධ) කෙළෙමි. 18්‍ර7ග ´´මින් එක් අනූවන කපෙහි වූ එකල්හි යම් කර්‍මයක් කෙළෙම්ද,  (ඒ හේතුවෙන්) දුගතියක් නොදනිමි.   තෘණ කුටි දානයෙහි මේ විපාකයයි. 18ු8ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් තිණකුටිදායක තෙරුන් වහන්සේ මෙම ගාථාවන් වදාළ සේක.´´ _________ 
338.  උත්තරෙය්‍යදායක ථෙරාපදානය. 18ු්‍රග ´´එකල්හි (මම)  හංසවතී නගරයෙහි වේද හදාරන්නාවූ,  මන්ත්‍ර දරන්නාවූ,  වෙදත්‍රයෙහි පරතෙරට ගිය බමුණෙක් වීමි.  ඤෆු ු712රැ% 18ුග ´´මැනවින් හික්මුණු,  ජාතිමත් (කුලවත්) වූ මම ස්වකීය ශිෂ්‍යයන් විසින් පෙරටුකරණ ලදුයේ,  දිය ඉසීම පිණිස නුවරින් නික්මුණෙමි. 18ු1ග ´´සියළු (දතයුතු) ධර්‍මයන්ගේ පරතෙරට ගියාවූ,  පස්මරුන් දිනූ,  පදුමුත්තර බුදුරජතෙමේ රහතුන් දහසක් සමග නගරයට පිවිසිසේක. 18ු2ග ´´නොඇලීමෙන් (තෘෂ්ණා රහිත බැවින්) කරන ලද්දාක් වැනිවූ,  අති මනොඥ රූපය ඇති,  රහතුන් විසින් පිරිවරන ලද (එම බුදුරදුන්) දැක සිත පැහැදවීමි. 18ු3ග ´´හිසෙහි ඇඳිලි බැඳ,  මනා ව්‍රත ඇති (බුදුරදුන්හට) වැඳ,  පහන් සිත් ඇත්තේ,  සොම්නස්වූයේ,  මම උතුරුසළුව පිදීමි.   (කෙසේදයත්) 18ු4ග ´´සළුව දොහොතින් ගෙන උඩට දැමීමි.   (එම) සළුව යම්තාක් බුදු පිරිසද,  ඒතාක් (වියනකින් මෙන්) වැසීය. 18ු5ග ´´එකල්හි පිඬු පිණිස හැසිරෙන්නාවූ,  ගෘහයෙන් නික්මෙන්නාවූ මහා භික්‍ෂු සංඝයාගේ ආදිමවූ බුදුරදුන්හට 18ු6ග ´´සෙවෙනියක් (වියනක්) කරමින් මා සතුටු කරවමින් (එම සළුව) අහසෙහි සිටියේය.   සියල්ල තෙමේම අවබෝධ කළාවූ,  අග්‍ර පුද්ගලවූ ශාස්තෘ තෙමේ වීථියෙහි සිටියේම මට අනුමෝදනාව කළ සේක. 18ු7ග ´´පහන් සිත් ඇත්තේ,  සොම්නස්වූයේ,  යමෙක් මට සළුවක් පිළිගැන්වූයේද,  මම හේ කවරෙක්දැයි කියන්නෙමි.   එසේ කියන්නාවූ මාගේ වචනය අසව්. 1818ග ´´(මෙතෙම) කප් තිස් දහසක් මුළුල්ලෙහි දෙව් ලොව සිත් අලවා වසන්නේය.   ශක්‍ර දේවේන්‍ද්‍රව පණස් වරක් දිව්‍ය රාජ්‍යය කරන්නේය. 181්‍රග ´´(කරණ ලද) පුණ්‍යකර්‍මයාගේ විපාකයෙන් යුතුවූයේ,  දෙව්ලොව වසන්නාවූ මොහුට හාත්පස යොදුන් සියයක් වස්ත්‍ර සෙවෙනියක් (වියනක්) වන්නේය. 181ුග ´´සත්තිස් වරක් සක්විති රජ වන්නේය.   (කරවන්නාවූ) මහත්වූ ප්‍රදේශ රාජ්‍යය ගණන් වශයෙන් ගිනිය නොහැකිය. 1811ග ´´(කරණ ලද) පුණ්‍යකර්‍මයාගේ විපාකයෙන් යුක්තව භවයෙහි සැරිසරන්නාවූ මොහුට සිතින් පතන ලද සියල්ල එකෙණෙහි නිපදවන්නේය. 1812ග ´´කොසෙය්‍යද,  කම්බිලිද,  කොමුපිළිද,  කපු පිළිද යන අනගිවන් (වස්ත්‍ර) මේ මිනිස් තෙම (භවයෙහිදී) ලබන්නේය. 1813ග ´´මේ මිනිස්තෙම සිතින් පතන ලද සියල්ල ලබන්නේය.   එක වස්ත්‍රයක් පිදීමේ විපාකය හැමකල්හි අනුභව කරන්නේය. 1814ග ´´කුශල මූලයෙන් මෙහෙයන ලද හෙතෙම පසුව පැවිදිව ගෞතම බුදුරජාණන් වහන්සේගේ ධර්‍මය ප්‍රත්‍යක්‍ෂ කරන්නේය.´´ කියායි. 1815ග ´´මහර්ෂිවූ බුදුරජුන් සඳහා මා විසින් මැනවින් කරණ ලද කර්‍මය ආශ්චර්‍ය්‍යයකි.   මම එක සළුවක් පුදා ඒ හේතුවෙන් නිවනට පැමිණියේ වෙමි. 1816ග ´´මඩුවක හෝ,  රුක් මුලක හෝ,  හිස් ගෙයක හෝ වසන්නාවූ මට හාත්පසින් බඹයක් තන්හි රෙදි සෙවෙනියක් (වියනක්) දරයි. 1817ග ´´මම නොවිනවන (වචනයෙන් කියා පිළියෙල නොකරවන ලද) සිවුරු හඳිමි.   ප්‍රත්‍යද (ලබමි.)   ආහාරපානයන්ගේ ලාභියෙක් වෙමි.   උතුරුසළු දනෙහි මේ විපාකයයි. 1828ග ´´මින් සියක් දහස් (ලක්‍ෂයක්) වන කපෙහි වූ එකල්හි යම් කර්‍මයක් (වස්ත්‍ර පූජාවක්) කෙළෙම්ද,   (ඒ හේතුවෙන්) දුගතියක් නොදනිමි.   වස්ත්‍ර දානයාගේ මේ විපාකයයි. 182්‍රග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් උත්තරෙය්‍යදායක තෙරුන් වහන්සේ මෙම ගාථාවන් වදාළ සේක.´´ _________ 
339.  ධම්මසවනිය ථෙරාපදානය. 182ුග ´´සියළු ධර්‍මයන්ගේ පරතෙරට ගිය පදුමුත්තර බුදුරජතෙම චතුස්සත්‍යය දේශනා කරමින් බොහෝ දෙන (සසර සයුරින්) එතර කළහ. 1821ග ´´මම එකල්හි උග්‍ර තපස් ඇති ජටිලයෙක් (ජටාධර තවුසෙක්) වූයේ,  වැහැරි සිවුරු කම්පනය කරමින් අහසෙහි යමි. 1822ග ´´මම බුද්ධ ශ්‍රේෂ්ඨයන් වහන්සේගේ (හිස) මතුයෙහි (ඉහළ අහසෙහි) යන්ට නොහැකිවීමි.   පර්‍වතයක හැපුනු පක්‍ෂියෙකු මෙන් ගමන නොලැබීමි.   (යනු නොහැකි විය.) 1823ග ´´මාගේ ගමනට මෙබඳු අවහිරවීමක් පෙර නොවූ විරූය.   (පෙර) පොළොවෙන් මතුවීගන මෙන් මෙසේ අහසෙහි යමි. 1824ග ´´උදාරවූ මනුෂ්‍යයෙක් යට (පොළොවෙහි) හුන්නේ වන්නේය.   ඒකාන්තයෙන් හේ කවරෙක්දැයි සොයන්නෙමි.   මම ඉන් අභිවෘද්‍ධියක් ලබන්නේ නම් මැනවි. (යයි සිතීය.) 1825ග ´´අහසින් බසිමින් අනිත්‍යය දේශනා කරන්නාවූ බුදුරජුන්ගේ ශබ්දය ඇසීමි.   (අසා) එකල්හි මම එය උගතිමි. 1826ග ´´අනිත්‍ය සංඥාව ඉගෙන මාගේ අසපුවට ගියෙමි.   එහි ආයුෂ ඇතිතාක් වැස මම කළුරිය කළේ වෙමි. 1827ග ´´චුතිය වන්නාවූ අවස්ථාවෙහි එම ධර්‍ම ශ්‍රවනය සිහි කෙළෙමි.   මැනවින් කරන ලද එම කර්‍මය කරන කොට ගෙන මම තව්තිසා දෙව්ලොවට ගියෙමි. 1838ග ´´මම කල්ප තිස් දහසක් දෙව්ලොව සිත් අලවා විසීමි.   එක් පණස් වරක් දිව්‍ය රාජයයද කෙළෙමි. 183්‍රග ´´මම එක් සැත්තෑ වරක් සක්විති රජ වීමි.   (කරවන ලද) මහත්වූ ප්‍රදේශ රාජ්‍යය (මෙතෙකැයි) ගණන් වශයෙන් ගිණිය නොහැකිය. 183ුග ´´පියාගේ ගෘහයෙහි වැඩ හිඳ,  වඩන ලද ඉඳුරන් ඇති බුදුරජතෙම ගාථාවෙන් (කරුණු) දක්වමින් අනිසබව (අනිත්‍ය බව) වදාළ සේක. 1831ග ´´කුදු මහත් භවයෙහි සැරිසරමින් එම අනිත්‍ය සංඥාව සිහි කරමි.   (එහෙත්) (සසර) කෙළවරවූ,  අමෘත පදයවූ නිවන අවබෝධ නොකරමි. 1832ග ´´ඒකාන්තයෙන් (සියළු) සංස්කාරයෝ අනිත්‍යයහ.   ඇතිවීම හා නැතිවීම ස්වභාවයකොට ඇත්තාහ.   ඇතිව නැතිවෙත්.   එම සංස්කාරයෝ සංසිඳීම සැපයකි.´´ 1833ග ´´එම ගාථාව අසා ඒ සමගම පූර්‍ව කර්‍මය සිහිපත් කෙළෙමි.   එම අසුනෙහිම හිඳ රහත්බවට පැමිණියෙමි. 1834ග ´´මම උත්පත්තියෙන් සත් හැවිරිදි වූයේ රහත් බවට පැමිණියෙමි.   පසැස් ඇති සර්‍වඥ තෙමේ මාගේ ගුණය දැන (මා) උපසම්පදා කරවූහ. 1835ග ´´ලදරු වියෙහිවූ මම රහත්බවට පැමිණියෙමි.   ශාක්‍ය පුත්‍රවූ බුදුරජානන් වහන්සේගේ සසුනෙහි (අද) කටයුතු දෙය කිම? 1836ග ´´මින් සියක් දහස් (ලක්‍ෂයක්) වන කපෙහි වූ එකල්හි යම් කර්‍මයක් කෙළෙම්ද, (ඒ හේතුවෙන්) දුගතියක් නොදනිමි.   සද්ධර්‍ම ශ්‍රවණයෙහි (බණ ඇසීමෙහි) විපාකය වේ. ු142ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් ධම්මසවනිය තෙරුන් වහන්සේ මෙම ගාථාවන් වදාළ සේක.´´ _________   
340.  උක්ඛිත්තපදුමිය ථෙරාපදානය. 1848ග ´´මම හංසවතී නගරයෙහි මල් කරුවෙක් වීමි.   එකල්හි  පියුම් විලකට බැස පියුම් නෙලමි. 184්‍රග 184ුග ´´සියළු ධර්‍මයන්ගේ පරතෙරට ගිය පදුමුත්තර නම් සර්‍වඥතෙමේ තාදී ගුණ ඇති,  සන්හුන් සිත් ඇති,  ශුද්‍ධවූ ෂඩභිඥා ඇති,  සියක් දහසක් ක්‍ෂීණාශ්‍රවයන් වහන්සේ සමග මාගේ අභිවෘද්ධිය ගැනම සිතා මා සමීපයට පැමිණි සේක. 1841ග 1842ග ´´මම දෙවියනට දෙවිවූ,  සියල්ල තෙමේම අවබෝධ කළාවූ ලෝකනායකවූ බුදුරජුන් දැක එකල්හි පියුම් නටුයෙන් කඩා අහසෙහි දැමීමි.   (කෙසේ සිතාද යත්?)  ´´වීරයන් වහන්ස,  ඉදින් ඔබ ලෝක ජ්‍යෙෂ්ඨවූ,  නරශ්‍රේෂ්ඨවූ,  සර්‍වඥ වෙහි නම් පියුම තෙමේම ගොස් ඔබ වහන්සේගේ මස්තකයෙහි දරත්වා´´ යි (කියායි.) 1843ග ´´ලොක ජ්‍යෙෂ්ඨවූ,  නර ශ්‍රෙෂ්ඨවූ,  මහාවීරවූ බුදුරජතෙමේ (එසේ වීමට) ඉටීය.   බුද්ධානුභාවයෙන් එම පද්මයෝ උන්වහන්සේගේ මුදුනෙහි දැරූහ. 1844ග ´´මම මැනවින් කරණ ලද එම කර්‍මය හා චිත්ත ප්‍රණිධීන් කරණකොට ගෙන මිනිස් සිරුර හැර තව්තිසා දෙව්ලොවට ගියෙමි. 1845ග ´´එම දෙව්ලොවෙහි මට කරන ලද විමානය ´´සතපත්ත´´යයි කියනු ලැබේ.   (එය) සැට යොදුන් උසය.   තිස් යොදුන් පුළුලය. 1846ග ´´ශක්‍ර දේවේන්‍ද්‍රව දහස් වරක් දිව්‍ය රාජ්‍යය කෙළෙමි.   මම පන් සැත්තෑ වරක් සකිවිති රජ වීමි. 1847ග ´´කරවන ලද මහත්වූ ප්‍රදේශ රාජ්‍යය (මෙතෙකැයි) ගණන් වශයෙන් ගිනිය නොහැකිය.   පෙර තමා විසින් මැනවින් කරන ලද ස්වකීය කර්‍මයෙහි (විපාකය) අනුභව කරමි. 1858ග ´´එම එක පියුම පිදීමෙන් එහි ආනිසංසය ලෙස සම්පත් අනුභවකොට මම ගෞතම බුදුරජාණන් වහන්සේගේ ධර්‍මය අවබෝධ කෙළෙමි. 185්‍රග ´´මාගේ ක්ලේශයෝ දවන ලදහ.   සියලු භවයෝ නසන ලදහ.   බැඳුම් සිඳි ඇතකු මෙන් ආශ්‍රව රහිතව වෙසෙමි. 185ුග ´´මින් ලක්‍ෂයක්වන කපෙහි යම් පුෂ්ප පද්ම පූජාවක් කෙළෙම්ද (ඒ හේතුවෙන්) දුගතියක් නොදනිමි.   එක පියුමක් පිදීමෙහි මේ විපාකයයි. 1851ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් උක්ඛිත්තපදුමිය තෙරුන් වහන්සේ මෙම ගාථාවන් වදාළ සේක.´´ _________     