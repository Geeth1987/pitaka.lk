      139ෑන් ච්ාමපසහ් ඩටට්9ි   ඤෆු ු716රැ%  
13.  අපදාන පාළිය. _____ 
1.  ථෙරාපදානය. _____ 
35.  එකපදුමිය වග්ග. _____  
341.  එකපදුමිය ථෙරාපදානය. 1852ග ´´සියළු ධර්‍මයන්ගේ පරතෙරට ගිය පදුමුත්තර සර්‍වඥ තෙමේ භවයාගේ අභාව නම්වූ නිවන පවසමින් බොහෝ ජනයා සසර සයුරින් එතර කළ සේක. 1853ග ´´එකල්හි මම පක්‍ෂීන්හට උත්තමවූ හංසරාජයෙක් වෙමි.   ස්වයංජාත විලකට බැස හංස ක්‍රීඩා කරමි. 1854ග ´´ලෝකයාගේ පූජාවන් පිළිගන්නාවූ,  පස් මරුන් දිනූ,  පදුමුත්තර බුදුරජතෙම එකෙණෙහි එම සවයංජාත විල මතුයෙහි (අහසින් එතැනට) වැඩි සේක. 1855ග ´´මම දෙවියනට දෙවිවූ,  සියල්ල තෙමේම අවබෝධ කරගත්,  (එම) බුදුරජුන් දැක,  මනරම්වූ සියපත් පියුමක් නටුවෙන් කඩා, 1856ග ´´බුදුරජුන් කෙරෙහි පහන්වූයේ,  හොටින් ගෙන ඔසවා,  අහසෙහි වැඩ සිටි එම බුද්ධ ශ්‍රෙෂ්ඨයන් වහන්සේට පිදීමි. 1857ග ´´ලෝකයාගේ පූජාවන් පිළිගන්නාවූ,  ශාස්තෲවූ,  පදුමුත්තර බුදුරජතෙම අහසෙහි වැඩ සිටියේ,  මාහට මේ අනුමෝදනාව කළ සේක. 1868ග ´´මෙම එකම පියුම පිදීමෙන්ද,  චිත්ත ප්‍රණිධීන්ද කරණකොට ගෙන කල්ප ලක්‍ෂයක් මුළුල්ලෙහි විනිපාත නම්වූ දුගතියකට නොයන්නෙහිය. 186්‍රග ´´පදුමුත්තර නම්වූ සර්‍වඥතෙම මෙම අනුමෝදනා වචන වදාරා,  මාගේ කර්‍මය (පිළිබඳ තොරතුරු) පවසා අභිමත පරිදි වැඩමවූ සේක. 186ුග ´´මින් පෙර ලක්‍ෂයක් වන කපෙහි වූ එකල්හි යම් කර්‍මයක් කෙළෙම්ද,  (ඒ හේතුවෙන්) දුගතියක් නොදනිමි.   බුද්ධ පූජාවෙහි මේ විපාකයයි. 1861ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් එකපදුමිය තෙරුන් වහන්සේ මෙම ගාථාවන් වදාළ සේක.´´ _________ 
342.  තිඋප්පලමාලිය ථෙරාපදානය. 1862ග ´´මම එකල්හි චන්‍ද්‍රභාග නදී තීරයෙහි වඳුරෙක් වීමි.   (එහිදී) කඳු අතුරෙහි වැඩහුන් කෙළෙස් රජස් නැති බුදුරජුන් දුටිමි. 1863ග ´´දස දිගින් බබුළුවන්නාවූ,  පිපීගිය උතුම්වූ සල් රුකක් වැනි (දෙතිස් මහා පුරිස්) ලකුණින් හා (අසූවක්) අනු ව්‍යඤ්ජනයන්ගෙන් යුත් බුදුරජුන් දැක සතුටු වීමි. 1864ග ´´ඔදවැඩි සිත් ඇත්තේ,  සොම්නස්වූයේ,  ප්‍රීතියෙන් පිනා ගියේ,  උපුල් මල් තුනක් මතුයෙහි (අහසෙහි) දමා පිදීමි. 1865ග ´´විපස්සී බුදුජුන්හට (මෙම) මල් පුදා,  ගෞරව සහිතව ගොස් උතුරු දිගට මුහුණ ලා ගියෙමි. 1866ග ´´පැහැදි සිතින් සීඝ්‍රව යන්නේ,  කඳු අතුරෙහි (පැකිලී) වැටී ජිවිතක්‍ෂයට පැමිණියෙමි. 1867ග ´´මැනවින් කරණලද එම කර්‍මය කරණකොට ගෙනද,  චිත්ත ප්‍රණිධීන් කරණ කොට ගෙනද,  මිනිස් සිරුර හැර මම තව්තිසා දෙව් ලොවට ගියෙමි. 1878ග ´´මම තුන්සිය වරක් දිව්‍ය රාජ්‍යය කෙළෙමි.   පන්සිය වරක් සක්විති රජ වීමි. 187්‍රග ´´මින් එක් අනූවන කපෙහි යම් පුෂ්ප පූජාවක් කරණ ලදද,  (ඒ හේතුවෙන්) දුගතියක් නොදනිමි.   බුද්ධ පූජාවෙහි මේ විපාකයයි. 187ුග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් තිඋප්පලමාලිය තෙරුන් වහන්සේ මෙම ගාථාවන් වදාළ සේක.´´ _________ 
343.  ධජදායක ථෙරාපදානය. 1871ග ´´ලොක ජ්‍යෙෂ්ඨවූ,  නරශ්‍රෙෂ්ඨවූ,  තිස්ස නම් ශාස්තෘ තෙමේ ලොව පහළ විය.   උන්වහන්සේගේ උපධික්‍ෂය (ස්කන්ධොපධි නම්වූ පඤ්චස්කන්‍ධයාගේ අභාවයවූ නිරුපධිශෙෂ නිර්‍වාණය) දැක මා විසින් ධජයක් නගන ලදී. 1872ග ´´මැනවින් කරණ ලද එම කර්‍මය කරණ කොට ගෙනද මම මිනිස් සිරුර හැර තව්තිසාවට ගියෙමි. 1873ග ´´මම තුන්සිය වරක් දිව්‍ය රාජයය කරවීමි.   එසේම, පන්සිය වරක් සක්විති රජ වීමි. 1874ග ´´(කරවන ලද) ප්‍රදේශ රාජ්‍ය ගණන් වශයෙන් (මෙපමණයයි) ගිණිය නොහැකිය.   පෙර තමා විසින් මනාකොට කරණලද ස්වකීය කර්‍ම ඵලය අනුභව කරමි. 1875ග ´´මින් දෙයානූවන කපෙහි වූ එකල්හි යම් කර්‍මයක් කෙළෙම්ද,  (ඒ හේතුවෙන්) දුගතියක් නොදනිමි.   ධජ දානයාගේ මේ විපාකයයි. 1876ග ´´මම අද කැමතිවන්නේ නම් කඳු වන සහිතවූ ලෝකය කොමුපිලියෙන් වසන්නෙමි.   (මේ) එදා මා විසින් කරන ලද පුණය කර්‍මයාගේ විපාකයයි. 1877ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් ධජදායක තෙරුන් වහන්සේ මෙම ගාථාවන් වදාළ සේක.´´ _________ 
344.  තිකිඞ්කණිපූජක ථෙරාපදානය. 1්‍ර88ග ´´හිමවතට නුදුරෙහි ´´භුතගණ´´ නම් පර්‍වතයක් විය.   එහිද ගස් මුදුනක එල්ලන ලද පවුල් සිවුරක් (පාංශුකූල වීවරයක්) දුටිමි. 1්‍ර8්‍රග ´´මම එකල්හි කිකිණි මල් තුනක් කඩා,  සතුටුවූයේ සතුටු සිතින් පවුල් සිවුරට පිදීමි. 1්‍ර8ුග ´´මින් තිස් එක්වන කපෙහි වූ එකල්හි යම් කර්‍මයක් කෙළෙම්ද,  (ඒ හේතුවෙන්) දුගතියක් නොදනිමි.   කිකිණි මල් තුනක් පිදීමෙහි මේ විපාකයයි. 1්‍ර81ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් තිකිඞකණි පූජක තෙරුන් වහන්සේ මෙම ගාථාවන් වදාළ සේක.´´ _________ 
345.  නළාගාරික ථෙරාපදානය. 1්‍ර82ග ´´හිමවතට නුදුරෙහි භාරිත නම් පර්‍වතයක් විය.   නාරද නම් බුදුරජතෙම රුක් මුලක විසූහ. 1්‍ර83ග ´´මම බට කුටියක් කොට එහි තණ (බටකොළ) සෙවිළි කළෙමි.   (එහි) සක්මණක්ද පිරිසිදුකොට තථාගතයන් වහන්සේට දුනිමි. 1්‍ර84ග ´´මම තුදුස්වන කපෙහි දෙව්ලොව සිත් අලවා විසීමි.   සූසැත්තෑ වරක් දිව්‍ය රාජ්‍යය කරවීමි. 1්‍ර85ග ´´මම සත් සැත්තෑ වරක් සක්විති රජ වීමි.   (කරවණ ලද) මහත්වූ ප්‍රදේශ රාජ්‍යය ගණන් වශයෙන් (මෙතෙකැයි) ගිණිය නොහැකියි. 1්‍ර86ග ´´පැන නැංගාවූ මාගේ භවනය උඩට නැගුනු දේදුන්නක් මෙනි.   දහසක් කණු ඇති අනූපමවූ (එම) විමානය පැහැ විහිදුවන්නේය. 1්‍ර87ග ´´කුශල මූලයන් මෙහෙයන ලදුයේ (දිව්‍ය-මනුෂ්‍ය) විවිධ සම්පත් අනුභවකොට මම ගෞතම බුදුන්ගේ සසුනෙහි පැවිදිවීමි. 1්ර්‍‍ර8ග ´´වීර්‍ය්‍යයෙහි මෙහෙයන ලද සිත් ඇත්තේ වෙමි.   එසේම උපශාන්තය.   උපධි රහිතය.   බැඳුම් සිඳි ඇත් රජකු මෙන් ආශ්‍රව රහිතව වෙසෙමි. 1්ර්‍‍ර්‍රග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් නළාගාරික තෙරුන් වහන්සේ මෙම ගාථාවන් වදාළ සේක.´´ _________ 
346.  චම්පක පුප්ඵිය ථෙරාපදානය. 1්ර්‍‍රුග ´´හිමවතට නුදුරෙහි ´´චාපල´´ නම් පර්‍වතයක් විය.   සුදස්සන නම් බුදුරජතෙම එහි කඳු අතරෙහි විසූහ. 1්ර්‍‍ර1ග ´´හිමවත් මල් ගෙන අහසින් යන්නාවූ මම (චතුර්) සත්‍යයන් තරණය කළ ආශ්‍රව රහිත කෙළෙස් රජස් විරහිත බුදුරජුන්හට පිදීමි. 1්ර්‍‍ර2ග ´´එකල්හි මම සපු මල් සතක් හිසෙහි තබා සියල්ල තෙමේම අවබෝධ කළාවූ බුදුරජුන්හට පිදීමි. 1්ර්‍‍ර3ග ´´මින් එක්වන කපෙහිවූ එකල්හි යම් පුෂ්ප පූජාවක් කෙළෙම්ද,  (ඒ හේතුවෙන්) දුගතියක් නොදනිමි.   බුද්ධ පූජාවෙහි මේ විපාකයයි. 1්ර්‍‍ර4ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් චම්පක පුප්ඵිය තෙරුන් වහන්සේ මෙම ගාථාවන් වදාළ සේක.´´ _________ 
347.  පදුම පූජක ථෙරාපදානය. 1්ර්‍‍ර5ග ´´හිමවතට නුදුරෙහි රොමස නම් පර්‍වතයක් විය.   එකල්හි සම්භව නම් බුදුරජ තෙම එලිමහනෙහි විසූහ. 1්ර්‍‍ර6ග ´´මම භවනයෙන් නික්ම අවුත් උන්වහන්සේට පියුමක් දැරීමි.   එක් දිනක් එය දරමින් සිට නැවත භවනයෙන් එළඹියෙමි. 1්ර්‍‍ර7ග ´´මින් එක් අනූවන කපෙහි වූ එකල්හි යම් පුෂ්ප පූජාවක් කෙළෙම්ද,  (ඒ හේතුවෙන්) දුගතියක් නොදනිමි.   බුද්ධ පූජාවෙහි මේ විපාකයයි. 1්‍රු8ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් පදුම පූජක තෙරුන් වහන්සේ මෙම ගාථාවන් වදාළ සේක.´´ _________ 
348.  තිණමුඨිදායක ථෙරාපදානය. 1්‍රු්‍රග ´´හිමවතට නුදුරෙහි ලම්බක නම් පර්‍වතයක් විය.   එහි උපතිස්ස නම් බුදුරජ තෙම එලිමහනෙහි සක්මන් කළ සේක. 1්‍රුග ´´එකල්හි මම මහ වනයෙහි මුව වැද්දෙක් වීමි.   (එහිදී) දෙවියනට දෙවිවූ,  සියල්ල තෙමේම අවබෝධ කළාවූ,  පස්මරුන් දිනූ,  (එම) බුදුරදුන් දැක, 1්‍රු1ග ´´එකල්හි මම පැහැදි සිතින් එම බුදුරදුන්හට වැඩ හිඳීම පිණිස තණ මිටක් දුනිමි. 1්‍රු2ග ´´දේවාති දේව වූ බුදුරදුන්හට (එය) දී බෙහෙවින් සිත පැහැදවීමි.   (ඉක්බිති) සම්බුදුරදුන් වැඳ,  උතුරු දිගට මුහුණ ලා ගියෙමි. 1්‍රු3ග ´´එසේ ගිය නොබෝ වේලාවකින් සිංහයෙක් මා පෙළීය.   සිංහයා විසින් බිම පෙරළන ලද මම එහි කළුරිය කළේ වෙමි. 1්‍රු4ග ´´ආශ්‍රව රහිතවූ,  බුද්ධ ශ්‍රේෂඨයන්වූ උන්වහන්සේ විෂයෙහි මරණාසන්නයෙහි මා විසින් කරන ලද කර්‍මය (කරණකොටගෙන) මම දුන්නෙන් මුදන ලද වේගවත් හීයත් මෙන් දෙව්ලොවට ගියෙමි. 1්‍රු5ග ´´එහි මාගේ පුණ්‍ය කර්‍මයාගෙන් නිර්මිතවූ ශෝභන ප්‍රාසාදයෙක් විය.   එහි දහසක් කොටස් (බෙදුම්) ඇත්තේය.   සියයක් ගෝලාකාරවූ මුදුන් ඇත්තේය.   (එම මුදුන්වල එල්ලන ලද) ධජද ඇත්තේය.   කොළවන් පැහැයෙන් යුක්තය. 1්‍රු6ග ´´උදාවූ හිරු මෙන් එම ප්‍රාසාදයාගේ රශ්මියද පැතිරෙයි.   මම (එහි) දිව්‍ය කන්‍යාවන් විසින් පිරිවරන ලදුයේ,  කැමති පරිදි සතුටුවීමි. 1්‍රු7ග ´´එම කුශල කර්‍මයෙන් මෙහෙයන ලදුයේ,  දෙව් ලොවින් චුතව අවුත් මිනිස් භවයට පැමිණ ආශ්‍රවක්‍ෂයට පැමිණියේ වෙමි. 1්‍ර18ග ´´මම මින් සිව් අනූවන කපෙහි හිඳීමට තණ මිටක් දුනිමි.   (ඒ හේතුවෙන්) දුගතියක් නොදනිමි.   තණ මිටක් දීමෙහි මේ විපාකයයි. 1්‍ර1්‍රග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් තිණමුඨිදායක තෙරුන් වහන්සේ මෙම ගාථාවන් වදාළ සේක.´´ _________ 
349.  තින්‍දුකඵලදායක ථෙරාපදානය. 1්‍ර1ුග ´´කඳු අතරෙහි වැඩහුන්නාවූ,  කිණිහිරි රුකක් මෙන් බබලන (චතුර්විධ) ධර්‍මයන් තරණය කළාවූ,  ආශ්‍රව රහිතවූ (කෙළෙස් රජස් විරහිත) වෙස්සභූ බුදුරජුන් දුටුවෙමි. 1්‍ර11ග ´´ගෙඩි සහිත තිඹිරි ගසක් දැක (එය) කිණිති සහිතව බිඳ,  පහන් සිත් ඇත්තේ,  සොම්නස්වූයේ,  මම වෙස්සභූ බුදුරජුන්හට දුනිමි. 1්‍ර12ග ´´මින් එක් අනූවන කපෙහි වූ එකල්හි යම් තිඹිරි ගෙඩි දනක් දුනිම්ද, එකල්හි (ඒ හේතුවෙන්) දුගතියක් නොදනිමි.   ඵල දානයාගේ මේ විපාකයයි. 1්‍ර13ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් තින්‍දුකඵලදායක තෙරුන් වහන්සේ මෙම ගාථාවන් වදාළ සේක.´´ _________   
350.  එකඤ්ජලිය ථෙරාපදානය. 1්‍ර14ග ´´එකල්හි රෙවත නම් සර්‍වඥ තෙම ගංගා තීරයෙහි (ගංඉවුරෙහි) විසූහ.   මම කෙළෙස් රජස් විරහිතවූ පීතවර්‍ණ රැස් ඇති (උදා) හිරු වැනිවුද එම බුදුරජුන් දිටිමි. 1්‍ර15ග ´´කෝවයෙහි ලා තබා පිරිසිදු කළ ස්වර්‍ණයක් වැනිවූද,  ඇවිලෙන කිහිරඟුරු මෙන් දීප්තිමත්වූද,  බබලන්නාවූද,  ඔසධි තාරකාවක් වැනිවූද (එම බුදුරජුන් දැක) මම එක අඤ්ජලියක් (එක වරක් පමණක් ඇඳිලි බැඳීම) කෙළෙමි. 1්‍ර16ග ´´මින් සිව් අනූවන කපෙහි මම යම් ඇඳීලි බැඳීමක් කෙලෙම්ද (ඒ හේතුවෙන්) දුගතියක් නොදනිමි.   ඇඳිලි බැඳීමෙහි මේ විපාකයයි. 1්‍ර17ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් එකඤ්ජලිය තෙරුන් වහන්සේ මෙම ගාථාවන් වදාළ සේක.´´ _________       