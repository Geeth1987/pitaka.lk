      339ඊ්ාාසහ් ඩටට්9ි    
13.  අපදාන පාළිය. _____ 
1.  ථෙරාපදානය. _____ 
55.  භද්දිය වග්ග. _____  
541.  ලකුණ්ඨක භද්දිය ථෙරාපදානය. 3768ග ´´මින් (පෙර) සියක් දහස්වන කපෙහි සියළු ධර්‍මයන් විෂයයෙහි (විනිවිද දක්නා) ඇස් ඇත්තාවූ,  ලෝකනායකවූ පදුමුත්තර නම් බුදුරජතෙමේ (ලොව) පහළවූහ. 376්‍රග ´´එකල්හි මම හංසවතී නගරයෙහි මහත් ධන ඇති සිටුපුතෙක් (වීමි.)   (ඒ) මම ජංඝා විහාරයෙහි හෙවත් සක්මණෙහි හැසිරෙන්නේ,  සංඝාරාමයට ගියෙමි. 376ුග ´´එකල්හි ඒ (පදුමුත්තර නම්වූ)  ලොව බබුළුවන්නාවූ,  ලෝකනායක (බුදුරජ) තෙම දහම් දෙසූහ.   මිහිරි ස්වර ඇතියවුන් අතුරෙන් අග්‍රවූ භික්‍ෂුවකට පැසසූහ. 3761ග ´´එය අසා සතුටුවූයේව මහර්ෂීවූ බුදුරජුන්හට සත්කාරකොට එම ශාස්තෘන් වහන්සේගේ (සිරි) පා වැඳ එම තනතුර පැතීමි. 3762ග ´´එකල්හි ශ්‍රෙෂ්ඨ නායකවූ බුදුරජතෙම සංඝයා මධ්‍යයෙහිදී මතු කාලයෙහි එම චිත්තාභිලාශය සමෘද්‍ධවන්නේයයි ප්‍රකාශ කළ සේක. 3763ග ´´මින් (මතු) සියක් දහස්වන කපෙහි ඔක්කාක කුලයෙහි උපන්නාවූ,  නම්න් ගෞතම නම් වූ ශාස්තෘතෙමේ ලොව පහළ වන්නාහ. 3764ග ´´උන්වහන්සෙගේ ධර්‍මයෙහි දායාදීවූ,  ධර්‍මයෙන් නිර්මිත කළාක් වැනිවූ,  ඖරස (බුද්‍ධ) පුත්‍රවූ,  නම්න් භද්දිය නම් වූ ශාස්තෘ ශ්‍රාවකයෙක් වන්නේය.´´ 3765ග ´´මැනවින් කරන ලද එම කර්‍මය කරණකොටගෙනද,  චිත්තප්‍රණිධීන් කරණකොටගෙනද,  මම මිනිස් සිරුර හැර,  තව්තිසා දෙව්ලොවට උත්පත්ති වශයෙන් ගියෙමි. 3766ග 3767ග ´´මින් පෙර දෙයානූවන කපෙහි (ගුණයෙන් කිසිවෙකුටත්) ලංවිය නොහැක්කාවූ,  බලාත්කාරයෙන් මැඩලිය නොහැක්කාවූ,  සව්ලෝ මුදුන්වූ,  පස්මරුන් ජයගන්නාවූ,  (පසළොස්) චරණ ධර්‍මයන්ගෙන් යුක්තවූ,  මහත්වූ ඎජු ප්‍රතාප ගුණ ඇති ඵුස්ස නම් බුදුරජතෙමේ ලොව පහළවූහ.   සව්සත්හට හිත කැමැත්තාවූ (එම බුදුරජතෙම) බොහෝ ජනයා (සසර) බැදුමින් මිදූහ. 3778ග ´´උන්වහන්සේගේ නන්‍දාරාම නම් රාජොද්‍යානයෙහි ඵුස්ස නම්වූ කෝකිලයෙක් වීමි.   (ඒ) මම ගඳකිළිය අබියස අඹ රුකෙක්හි වසමි. 377්‍රග ´´එකල්හි මම පිඬු පිණිස හැසිරෙන්නාවූ,  දක්‍ෂිණාර්‍හවූ බුදුරජුන් දැක සිත පහදවා මිහිරි හඬින් හැඬීමි. 377ුග ´´එකල්හි රජ උයනට ගොස් (ඉදීගිය බැවින්) රන්වන්වූ පිට පොතු ඇති,  මොනවට පැසුනාවූ අඹ ගෙඩියක් ගෙන බුදුරජුන්හට පිරිනැමීමි. 3771ග ´´එකල්හි ලොකනායතවූ,  මහාකාරුණීකවූ, බුදුරජතෙමේ මාගේ අදහස් දැන උපස්ථායකයන්ගේ අතින් පාත්‍රය ගත්සේක. 3772ග 3773ග ´´මම සතුටු සිත් ඇත්තේ අඹගෙඩිය බුදුරජුන්හට දුනිමි.   එය පාත්‍රයෙහි බහා පියාපත්වලින් ඇඳිලි බැඳ (සිත්) අලවන්නාවූ,  මනොඥවූ,  මිහිරිවූ,  ඇසීමට ප්‍රිය උපදවන බැවින් ශ්‍රවණීයවූ ස්වරයෙන් බුදුපුද පිණිස හඬලමින් මම කැදැල්ලට ගොස් හොත්තෙමි. 3774ග ´´එකල්හි බුද්‍ධාලම්බන ප්‍රීති සහගත සිත් ඇති ප්‍රමුදිතවූ මා වෙත දුෂ්ඨ සිත් ඇති උකුස්සෙක් පැමිණ (ඒ මා) නැසීය. 3775ග ´´මම ඉන් සැව එම කර්‍මයාගේ බලයෙන් තුෂිත දෙව්ලොව මහත් සැප අනුභවකොට,  මිනිසත් බවට පැමිණියෙමි. 3776ග ´´මෙම (මහා) භද්‍ර කල්පයෙහි බ්‍රාහ්මණ වංශයෙහිවූ,  මහත් යසස් ඇති,  කථාකරන්නවුන් අතුරෙන් ශ්‍රේෂ්ටවූ,  ගොත්‍රයෙන් කාශ්‍යප නම්වූ බුදුරජතෙම ලොව පහළවූහ. 3777ග ´´හෙතෙම සසුන බබුළුවා,  මිථ්‍යා තීත්‍ර්‍ථකයන් මැඩ (හික්මවියයුතු) විනෙය්‍ය ජනයන් හික්මවා,  ශ්‍රාවකයන් සහිතවූ එම බුදුරජතෙම පිරිනිවියේ වූහ. 4888ග ´´ඒ බුදුරජුන් පිරනිවි කල්හි පැහැදුනාවූ බොහෝ දෙන බුදුරජුන්හට පිදීම පිණිස (එම) ශාස්තෲන් වහන්සේට සෑයක් කරවත්. 488්‍රග ´´සත් රුවනින් සරසන ලද,  සත් යොදුන් සෑයක් මහර්ෂීවූ බුදුරජුන්හට කරන්නෙමු´´ යයි මෙසේ ඔවුහු මන්ත්‍රණය කරත්. 488ුග ´´මම එකල්හි කිකී නම් කාසි රජුගේ සේනාවෙහි නායකයාව,  චෛත්‍යයෙහි අප්‍රමාණවූ (විශාලවූ) ප්‍රමාණය (ගැන) කීමි. 4881ග ´´එකල්හි මාගේ වචනය නිසා ඔවුහු බුදුරජුන්ගේ සත්රුවනින් සැරසූ චෛත්‍යය (සත් යොදුන් නොකොට) යොදුනක් උසැතිකොට කළාහුය. 4882ග ´´මැනවින් කරන ලද එම කර්‍මය කරණකොටගෙනද,  චිත්ත ප්‍රණිධීන් කරණකොට ගෙනද,  මම මිනිස් සිරුර හැර තව්තිසා දෙව්ලොවට (උත්පත්ති වශයෙන්) ගියෙමි. 4883ග ´´මම දැන් (මේ) පශ්චිම භවය පැමිණි කල්හි,  සැවත් පුරවරයෙහි සමෘද්‍ධවූ,  පිරුණාවූ,  මහත් ධන ඇති සිටු කුලයෙහි උපන්නේ, 4884ග ´´නගර දොරෙහිදී බුදුරජුන් දැක විෂ්මය පත්වූයේ,  පැවිදිව නොබෝ කලකින්ම රහත්බවට පැමිණියෙමි. 4885ග ´´චෛත්‍යයාගේ (විශාලත්‍වය අඩුකොට)  යම් ප්‍රමාණයක් කෙළෙම්ද,  එම කර්‍මය කරණකොට ගෙන මම නින්‍දාවට සුදුසුවූ මිටි සිරුරු ඇත්තේ (වීමි.) 4886ග ´´මම මිහිරි ස්වරයෙන් බුදුරජුන් පුදා,  මිහිරි ස්වර ඇති භික්‍ෂූන් අතුරෙන් අගතැන්පත් බවට පැමිණියෙමි. 4887ග ´´බුදුරජුන්හට (කළ) අම්බ ඵල දානය කරණකොටගෙනද,  (උන්වහන්සේගේ) ගුණ සිහිකිරීම කරණකොටගෙනද,  (සෝවාන් ආදී මාර්‍ග ඵල නම්වූ) ශ්‍රාමාණ්‍ය ඵලයන්ගෙන් යුක්තවූයේ,  ආශ්‍රව රහිතව වෙසෙමි. 48්‍ර8ග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   ඇතෙකු මෙන් බැඳුම් සිඳ,  ආශ්‍රව රහිතව වෙසෙමි. 48්ර්‍‍රග ´´ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය.   පමුණුවන ලද ත්‍රිවිද්‍යා ඇත්තෝය.   බුදුරජාණන් වහන්සේගේ සසුන කරන ලදී. 48්‍රුග මෙහි මේ අයුරින් ආයුෂ්මත් ලකුණ්ඨක භද්දිය තෙරුන් වහන්සේ මෙම ගාථාවන් වදාළ සේක. _________ 
542.  කඞ්ඛා රෙවත ථෙරාපදානය. 48්‍ර1ග ´´මින් (පෙර) සියක් දහස්වන කපෙහි සියළු ධර්‍මයන් විෂයයෙහි (විනිවිද දක්නා සුළු) නුවණැ´ස් ඇති,  ලෝකනායකවූ, පදුමුත්තර බුදුරජතෙමේ ලොව පහළ විය. 48්‍ර2ග ´´(එම සර්‍වඥතෙම) සිංහයෙකුගේ හණුවලට බඳු පිරුණු හණු ඇත්තේය.   (අෂ්ටාංග සමූපෙත) බ්‍රහ්ම ස්වර ඇත්තේය.   හංසධවනී ඇති බෙරයකට බඳු හඬ ඇත්තේය.   හස්ති (රාජ) යෙකුගේ ගමනට බඳු ගමන් ඇත්තේය.   සඳ හිරු පැහැයට අධිකවූ පැහැ ඇත්තේය. 48්‍ර3ග ´´මහනුවණැත්තේය.   මහා විර්‍ය්‍ය ඇත්තේය.   මහත් බල ඇත්තේය.   මහා කරුණා ඇත්තේය.   (අනාථයනට) නාථය.   මහත් මොහඳුර නසන්නේය. 48්‍ර4ග ´´සත්ත්‍වයින්ගේ ආශයානුශයාදීන් (සිත හා එහි පවත්නා රාගාදිය) දන්නාවූ,  තිලොවට අග්‍රවූ,  මොනෙය්‍ය ගුණ  යුත් ඒ සම්බුදුරජතෙම කිසි කලෙක්හි බොහෝ විනෙය්‍ය ජනයන් හික්මවමින් දහම් දෙසූහ. 48්‍ර5ග ´´එම බුදුරජතෙමේ ධ්‍යාන කරණසුළුවූ,  ධ්‍යානයෙහි ඇළුනාවූ,  උපශාන්තවූ,  නොකැළඹුනාවූ,  වීරවූ ශ්‍රාවකයෙකු පිරිස් මැදදී (ධ්‍යාන කරන්නවුනට අග්‍රයයි) වර්‍ණනා කරමින් ජනසමූහයා සතුටු කරවූහ. 48්‍ර6ග ´´එකල්හි මම හංසවතී නගරයෙහි (ත්‍රි) වේදයෙහි තෙරපත් බමුණෙක් (වීමි.)   (එම) ධර්‍මය අසා සතුටුවූයේ,  එකී තනතුර පැතීමි. 48්‍ර7ග ´´එකල්හි විශිෂ්ඨ නායකවූ බුදුරජතෙමේ සඟමැද මෙසේ පැවසුහ.   ´´බමුණ,  තුටුවනු මැනව.   එම චිත්තාභිලාෂය (සමෘද්‍ධව) ලබනෙහිය. 48ු8ග ´´(මින්) මතු සියක් දහස්වන කපෙහි ඔක්කාක කුලයෙහි උපදින්නාවූ,  නම්න් ගෞතම නම්වූ ශාස්තෘතෙමේ ලොව පහළවන්නේය. 48ු්‍රග ´´උන් වහන්සේගේ ධර්‍මයෙහි දායාදීවූ,  ධර්මයෙන් නිර්මිත කළාක් වැනිවූ,  ඖරස (බුද්ධ) පුත්‍රවූ,  නම්න් ´´රේවත´´ නම්වූ ශාස්තෘ ශ්‍රාවකයෙක් වන්නේය.´´ 48ුග ´´මැනවින් කරන ලද එම කර්‍මය කරණකොටගෙනද,  චිත්ත ප්‍රණිධීන් කරණකොටගෙනද,  මම මිනිස් ලොව හැර තව්තිසාවට උත්පත්ති වශයෙන් ගියෙමි. 48ු1ග ´´මම දැන් පශ්චිම භවය පැමිණි කල්හි කෝලිය නගරයෙහි කුලවත්,  සමෘද්ධවූ,  සම්පූර්‍ණවූ,  මහත් ධන ඇති ක්‍ෂත්‍රිය වංශයෙහි උපන්නේ, 48ු2ග ´´යම් කලෙක්හි (ගෞතම) බුදුරජතෙමේ කපිලවස්තු නගරයෙහි දහම් දෙසීද,  එකල්හි බුදුරජුන් කෙරෙහි පැහැදුනේ,  අනගාර්‍ය්‍ය නම්වූ සසුනෙහි පැවිදි වීමි. 48ු3ග ´´ඒ ඒ තන්හිදී කැප නොකැප දැයෙහි මාගේ සැකය බහුල විය. බුදුරජතෙමේ උතුම් දහම් දෙසා ඒ සියල්ල වැරදි අදහස් නැති කිරීමෙන් හික්ම වූහ. 48ු4ග ´´ඉක්බිති මම තරණය කරන ලද සසර සයුරු ඇත්තේ,  සෑම කල්හි දැහැන් සුවයෙහි ඇළුනේ වෙසෙමි.   එකල්හි බුදුරජතෙම මා දැන මෙය වදාළ සේක. 48ු5ග ´´සිය දැනුමෙහි හෝ,  අනුන්ගේ දැනුමෙහි හෝ,  මෙලෙව්හි හෝ,  පරලෙව්හි හෝ,  යම්කිසි සැකයක් වේද,  ඒ සියල්ල ධ්‍යාන කරන්නාවූ,  කෙළෙස් තවන වීර්‍ය්‍යයෙන් යුක්තවූ,  බඹසරෙහි හැසිරෙන්නාවූ යමෙක් වෙත් නම්,  (ඔවුහු)  දුරුකෙරෙත්´´ (ය කියායි.) 48ු6ග ´´මින් පෙර සියක් දහස්වන කපෙහි කරන ලද මාගේ කර්මය මෙහිදී විපාක දැක්විය.   (දුන්නෙන්) මනාව මිදීගිය හී සැරයක් මෙන් මාගේ කෙළෙස් දැවීය. 48ු7ග ´´ඉක්බිති ලොව කෙළවරට ගිය,  මොනෙය්‍ය ගුණ යුත්,  මහ නුවණැති බුදුරජතෙම,  ධ්‍යානයෙහි ඇළුනාවූ මා දැක,  ධ්‍යාන කරන්නාවූ භික්‍ෂූන් අතුරෙන් අග්‍රයයි (අග්‍ර ස්ථානයෙහි) තැබූහ. 4818ග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   ඇතෙකු මෙන් බැඳුම් සිඳ,  ආශ්‍රව රහිතව වෙසෙමි. 481්‍රග ´´ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය.   පමුණුවන ලද ත්‍රිවිද්‍යා ඇත්තෝය.   බුදුරජාණන් වහන්සේගේ සසුන කරන ලදී. 481ුග ´´මෙහි මේ අයුරින් ආයුෂ්මත් කඞ්ඛා රේවත තෙරුන් වහන්සේ මෙම ගාථාවන් වදාළ සේක. _________ 
543.  සීවලී ථෙරාපදානය. 4811ග ´´මින් පෙර සියක් දහස්වන කපෙහි හෙවත් කල්ප ලක්‍ෂයකට පෙර ලෝකනායකවූ,  සියළු ධර්‍මයන්හි (විනිවිද දක්නා සුළු) නුවණැස් ඇති පදුමුත්තර බුදුරජතෙම ලොව පහළවූහ. 4812ග ´´උන්වහන්සේගේ ශීලය (මෙතෙකැයි) ගණන් වශයෙන් ගිණිය නොහැකිය.   සමාධිය (බිඳිය නොහැකි බැවින්) වජ්‍රයක් මෙනි.   උතුම්වු ඥානයද (මෙතෙකැයි) පමණ කළ නොහැකිය.   විමුක්තියද (මෙබඳුයයි) උපමාවක් කළ නොහැකිය. 4813ග ´´(එම ලෝක) නායකවූ බුදුරජතෙම මහණ බමුණන්ගෙන් ගැවසීගත් මිනිස්,  දෙව් හා බඹ යන මොවුන්ගේ සමාගමයෙහි දහම් දෙසූහ. 4814ග ´´(සිව්) පිරිස්හි විශාරදවූ බුදුරජ තෙමේ (ශීල සමාධ්‍යාදී) ආලෝකවත්වූ,  පින්වත්වූ,  මහත් ලාභ ලබන්නාවූ සිය සව්වෙකු එතදග්‍රස්ථානයෙහි තැබූහ. 4815ග ´´එකල්හි මම හංසවතී නගරයෙහි රජෙක් විමි.   (එකී) ශ්‍රාවකයාගේ බොහෝ ගුණ (පවසන) බුදුරජුන්ගේ (එම) වචනය අසා 4816ග ´´ශ්‍රාවකයන් සහිත බුදුරජුන් පවරා සතියක් වළඳවා,  මහදන්දී එම තනතුර පැතීමි. 4817ග ´´එකල්හි පුරුෂ ශ්‍රේෂ්ඨවූ,  මහා වීරවු,  බුදුරජතෙම වැඳගෙන පාමුල නැමුනාවූ මා දැක මිහිරි ස්වරයෙන් මෙම වචනය (කීමට සැරසුනෝය.) 4828ග ´´ඉක්බිති බුදුරජුන්ගේ වචනය අසනු කැමති මහාජනයාද,  දිව්‍ය සුරගාන්‍ධර්‍වයෝද,  මහත් ඎද්‍ධි ඇති බ්‍රහ්මයෝද, 482්‍රග ´´මහණ බමුණෝද කරන ලද ඇඳිලි ඇත්තාහු, ´´පුරුෂ ශ්‍රේෂ්ඨයන් වහන්ස,  ඔබ වහන්සේට නමස්කාර වේවා.   පුරුෂෝත්තමයාණන් වහන්ස,  ඔබ වහන්සේට නමස්කාර වේවා´´ යි (කිමින්) වැන්දාහුය. 482ුග ´´(වැඳ) ඔබ වහන්සේට සතියක් මුළුල්ලෙහි (මෙම) රජතුමන් විසින් මහා දානයක් දෙන ලද මහාමුනීන් වහන්ස,  (අපි) ඔහුගේ (එම කර්‍ම) විපාකය (කෙසේදැයි) අසනු කැමැත්තෝ වෙමු.   පවසනු මැනවැ´´ යි (කිහ.) 4821ග 4822ග ´´ඉක්බිති භාග්‍යවත් තෙමේ (මෙසේ) වදාළ සේක.   ´´මාගේ වචනය අසව්.   දක්‍ෂිණා තොමෝ අපමණවූ ගුණ ඇති බුදුරජුන් කෙරෙහිද,  සඞ්ඝයා කෙරෙහිද,  මැනවින් පිහිටියාය.   එම දක්‍ෂිණාවගේ (විපාකය) පවසන්නේ කවරෙක්ද,  ඕතොමෝ අප්‍රමෙය්‍යවූ විපාක ඇත්තීය.   එතකුදුවූවත් මේ මහාභාග්‍ය ඇති රජතෙමේ උතුම් තනතුරක් පතයි. 4823ග ´´මහත් ලාභ ඇතියවුන් අතුරෙන් (ශ්‍රෙෂ්ඨ) ලාභියාවූ සුදර්‍ශන භික්‍ෂුතෙම යම්සේද,  මමද එසේම වෙම්වා,´´ යනු ඔහුගේ පැතුමයි.   මතු කාලයෙහි මෙම තනතුර හෙතෙම ලබන්නේය. 4824ග ´´මින් (මතු) සියක් දහස්වන කපෙහි ඔක්කාක කුලයෙහි උපදින්නාවූ,  නම්න් ගෞතම නම්වූ ශාස්තෘ තෙමේ ලොව පහළ වන්නේය. 4825ග ´´උන්වහන්සේගේ ධර්‍මයෙහි දායාදීවූ ධර්‍මයෙන් නිර්මිත කළාක් වැනිවූ,  ඖරස (බුද්‍ධපුත්‍ර)වූ  නම්න් සීවලී නම් ශාස්තෘ ශ්‍රාවකයෙක් වන්නේය´´ (කියායි.) 4826ග ´´මැනවින් කරන ලද එම කර්‍මය කරණකොටගෙනද,  චිත්තප්‍රණිධීන් කරණකොටගෙනද,  මම මිනිස් සිරුර හැර තව්තිසා දෙව්ලොවට (උත්පත්ති වශයෙන්) එළඹියේ වෙමි. 4827ග ´´මින් (පෙර) එක් අනූවන කපෙහි මනොඥ ඇස් ඇති,  සියළු දතයුතු ධර්‍මයන් වෙසෙසින් දක්නා සුළුවූ,  ලෝකනායකවූ,  විපස්සී බුදුරජතෙමේ ලොව පහළවූහ. 4838ග ´´එකල්හි මම බන්ධුමතී නගරයෙහි එක්තරා කුලයෙක (නෑයන් විසින් කරන ලද) දයාව ඇත්තාවූ,  (දෙමාපියන් විසින්) ප්‍රාත්‍ර්‍ථනාකොට ලබන ලද්දාවූ,  කර්‍මාන්තයන්හි යෙදුනාවූ පුතෙක් වීමි. 483්‍රග ´´එකල්හි එක්තරා උපාසක සමූහයෙක් තෙම විපස්සී බුදුරජුන්හට මහත්වූ ඉතා ප්‍රකටවූ පිරිවෙණක් කරවීය. 483ුග ´´(පිරිවෙණ) නිමි කල්හිද,  ඛාද්‍යවර්‍ගයන්ගෙන් යුක්තවූ මහා දානයක් දෙන්නේ (මෙහි කුමක් නැද්දැයි) සොයන්නේ,  අළුත් දී හා (කැටි) මීද නොදුටුවෙමි. 4831ග ´´එකල්හි මම ඒ අළුත් දී හා කැටි මීද ගෙන කර්‍මාන්ත ස්වාමියාගේ ගෙට ගියෙමි.   (ඒ අළුත් දී හා කැටි මී) සොයන්නෝ මා දුටුවාහුය. 4832ග ´´දහසකුදු දී ඒ දැක ඔවුහු නොලැබුවාහුය.   එබැවින් මම (මෙසේ) සිතීමි.   මෙය ලාමක වන්නෝය. 4833ග ´´යම්සේ මේ සියළු ජනයෝ සත්කාර කෙරෙත්ද,  ශ්‍රාවක සංඝයා සහිතවූ ලෝකනායක බුදුරජුන් කෙරෙහි සත්කාරයක් කරන්නෙමි´´ යි (කියායි.) 4834ග ´´එකල්හි වනාහි මම මෙසේ සිතා,  දීද, මීද එකට යොදා සඞ්ඝයා සහිතවූ ලෝකනායකයන් වහන්සේට දුනිමි. 4835ග ´´මැනවින් කරන ලද එම කර්‍මය කරණකොට ගෙනද,  චිත්ත ප්‍රණිධීන් කරණකොටගෙනද මම මිනිස් සිරුර හැර තව්තිසා දෙව්ලොවට (උත්පත්ති වශයෙන්) ගියෙමි. 4836ග ´´මම නැවත බරණැස් නුවර මහත් යස පිරිවර ඇති රජෙක්ව එකල්හි සතුරු රජෙකුට කිපියෙම්,  නුවරින් (පිටවිය නොහැකි සේ) දොර වැසීම කරවූයෙමි. 4837ග ´´ඉක්බිති (නුවරින් බැහැර යා නොහැකි සේ) අවුරණ ලද සතුරෝ සතියක් මුළුල්ලෙහි (හිරකොට) රක්නා ලද්දාහුද,  එහෙයින් එම (අකුශල ධර්‍මයාගේ) විපාකය කරණකොටගෙන දැඩිවූ ඒ නිරයෙහි (දුකට) වැටුනෙමි. 4848ග ´´මම දැන් අන්තිම ජාතියෙහි කොලිය නගරයෙහි උපන්නේ (වෙමි.)   මාගේ මව් තොමෝ සුප්පවාසා (රජ මෙහෙසිය)ය.   පියතෙම ´´මහාලී´´ ලිව්ඡවි (රජ) තෙමේය. 484්‍රග ´´කුශල කර්‍ම බලයෙන් කැත් කුලයෙහි උපනිමි.   නුවර දොර වැස්වූ අකුශල කර්‍ම බලයෙන් සත් අවුරුද්දක් මුළුල්ලෙහි හටගත් දුක් ඇත්තේ මව් කුසයෙහි විසීමි. 484ුග ´´මම සතියක් මුළුල්ලෙහි මූඩගර්භව මහ දුකින් යුක්තවීමි.   මාගේ මව් තොමෝ නුවර දොර වැසීමට කැමැත්ත දීම කරණකොට ගෙන මෙසේ අතිශයින් හටගත් දුක් ඇත්තී වුවාය. 4841ග ´´බුදුරජුන් විසින් අනුකම්පා කරන ලද මම නිදුකින් (මවු කුසින්) නික්මුනෙමි.   (සතියකට පසු ගිහිගෙන්) නික්මුනු දවස්හිම අනගාර්‍ය්‍ය නම්වූ සසුනෙහි පැවිදිවීමි. 4842ග ´´මහ නුවණැති ශාරීපුත්‍ර තෙමේ මාගේ උපාධ්‍යායයන් වූහ.   මහත් ඎද්‍ධි ඇති මෞද්ගල්‍යාන තෙමේ මාගේ හිසකේ බාමින් අනුශාසනා කළහ. 4843ග ´´හිසකේ බානා කල්හිම (කරගෙහිදීම) රහත්බවට පැමිණියෙමි.   දෙවියෝද,  මනුෂ්‍යයෝද,  නාගයෝද සිව් පසය මට එලවත්. 4844ග ´´පදුමුත්තර බුදුරජුන්ද,  විපස්සී බුදුරජුන්ද,  යම් හෙයකින් පිදූයෙම් නම්, 4845ග ´´ඒ හේතුවෙන් එම කුශල කර්‍මයන්ගේ (විපාකයෙන්) වනයෙහිද,  ගමෙහිද,  දියෙහිද,  ගොඩබිම්හි (දැයි යන) හැම තන්හි මහත්වූ,  උතුම්වූ සිවු පසය වෙසෙසින් ලබමි. 4846ග ´´යම් කලෙක්හි ලෝකාග්‍රනායකවූ බුදුරජතෙම තිස් දහසක් භික්‍ෂූන් සමග රේවත ස්ථවිරයන් දකින පිණිස වඩීද, 4847ග 4858ග 485්‍රග ´´එකල්හි මාගේ ප්‍රයෝජනය පිණිස දෙවියන් විසින් එළවන ලද,  සිව් පසයෙන් මහත් ප්‍රඥා ඇත්තාවූ මහත් වීර්‍ය්‍ය ඇති සංඝයා සහිතවූ,  තුන්ලොවට නායකවූ බුදුරජතෙම මා විසින් උවටැන් කරන ලද්දේ වැඩමවා රේවත තෙරුන් දුටුසේක.   ඉන්පසු දෙව්රමට වැඩ,  ´´මහණෙනි,  මාගේ සිසුන් අතුරෙහි සීවලී තෙමේ ලාභීන්ගෙන් අග්‍රය´´ යි මා ලාභීන් අතුරෙහි එතදග්‍රස්ථානයෙහි ලා තැබූහ.   සව්ලොවට හිතවූ ශාස්තෘ තෙමේ පිරිස මැදදි මට පැසසූහ. 485ුග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   ඇතෙකු මෙන් බැඳුම් සිඳ,  ආශ්‍රව රහිතව වෙසෙමි. 4851ග ´´ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය.   පමුණුවන ලද ත්‍රිවිද්‍යා ඇත්තෝය.   බුදුරජාණන් වහන්සේගේ සසුන කරන ලදී. 4852ග ´´මෙහි මේ අයුරින් ආයුෂ්මත් සීවලී තෙරුන් වහන්සේ මෙම ගාථාවන් වදාළ සේක. _________ 
544.  වඞ්ගීස ථෙරාපදානය. 4853ග ´´මින් (පෙර) දහස්වන කපෙහි හෙවත් කල්ප ගක්‍ෂයකට පෙර,  ලොකනායකවූ, 4854ග ´´සයුරේ රළ යම්සේ (විසිතුරුද),  අහසෙහි තරු යම්සේ (විසිතුරුද),   එසේ උන්වහන්සේගේ සසුන රහතුන්ගෙන් විසිතුරු විය. 4855ග ´´ඒ ජනෝත්තමවූ බුදුරජතෙම දිව්‍ය,  අසුර,  නාග යන මොවුන් විසින් පිරිවරන ලදුයේ,  බමුණන්ගෙන් ගැවසීගත් ජනයා මැද, 4856ග ´´(භවෝත්පත්තිය දුරුකිරීමෙන්) ලෝකයාගේ කෙළවරට ගිය ඒ බුද්ධ දිවාකර තෙම ප්‍රභාවෙන් ලෝකයා  රඳවමින් විනෙය්‍ය ජන නමැති පියුම් වචනයෙන් (හෙවත් වචන රැසින්) පොබයමින්, 4857ග ´´චතුර්වෛශාරද්‍යයන්ගෙන් යුක්තවූ දුරුකරනලද බිය හා ඇළුම් ඇති (ක්‍ෂෙමයයි කියන ලද) නිවනට පැමිණියාවූ විශාරදවූ,  පුරුෂෝත්තමවූ, 4868ග ´´ලෝකනායකවූ බුදුරජතෙම හුදෙක් ශ්‍රේෂ්ඨවූ,  උතුම්වූ තනතුර වන බුද්ධ භූමිය (හෙවත් බුද්ධත්‍වය තමා තුළ ඇතැයි) විරුද්‍ධව එන්නවුන් ඉදිරියෙහි දන්වයි.   (එහෙත් උන්වහන්සේ හමුවෙහි ඔබට එබඳු බුද්ධත්‍වයක් නැතැයි චෝදනා කරන) කිසියම් චෝදකයෙක් නැත. 486්‍රග ´´(මෙසේ) අභීත සිංහනාදය කරන,  තාදී ගුණ ඇති උන්වහන්සේට විරුද්ධව කියන දෙවියෙක්,  මිනිසෙක් හෝ බඹෙක් හෝ නැත. 486ුග ´´උතුම් දහම් දෙසමින්,  දෙවියන් සහිත ලෝකයා (සසර සයුරින්) එතර තරමින් පිරිස් මැද විශාරදව දම්සක් පවත්වයි. 4861ග ´´වැටහීම් ඇති භික්‍ෂූන් අතුරෙන් අග්‍රවූ මැනවැයි සම්මතවූ ශ්‍රාවකයෙකු (දැක) බොහෝ ගුණ පවසා හේ එතදග්‍රස්ථානයෙහි තැබූහ. 4862ග ´´එකල්හි මම හංසවතී නගරයෙහි උපන්නේ,  මැනවැයි සම්මතවූ සියළු වේදයන් දන්නාවූ,  වාදීන්ට අධිපතිවූ,  වාදීන් මැඩපවත්වන්නාවූ බමුණෙක් වූයේ, 4863ග ´´ඒ මහාවීරවූ බුදුරජුන් වෙත එළඹ එකී දම් දෙසුම අසා (ප්‍රතිභාණවත්) ශ්‍රාවකයාගේ ගුණයෙහි ඇළුනේ උතුම්වූ ප්‍රීතිය ලැබීමි. 4864ග ´´එකල්හි මම සංඝයා ලෝකයා තුටු කරන්නාවූ බුදුරජුන් පවරා සතියක් වළඳවා වස්ත්‍රයන්ගෙන් හැඳවීමි. 4865ග ´´හිසින් පාමුල වැටී (වැඳ) ලබන ලද අවකාශ ඇත්තේ,  බඳින ලද ඇඳිලි ඇත්තේ,  සතුටුවූයේ,  එකත්පසෙන් සිටියේ,  උතුම්වූ බුදුරජුන්හට ස්තූති කෙළෙමි.   (කෙසේදයත්?) 4866ග ´´වාදී (මෘගය)නට කොටියෙකු වැනිවූ උත්තමයාණන් වහන්ස,  ඔබ වහන්සේට නමස්කාර වේවා.   පුරුෂෝත්තමයාණන් වහන්ස,  ඔබ වහන්සේට නමස්කාර වේවා.   මුළු ලොවට අග්‍රවූ උතුමාණන් වහන්ස,  ඔබ වහන්සේට නමස්කාර වේවා,  අභය (දානය) කරන්නාවූ උත්තමයාණන් වහන්ස,  ඔබ වහන්සේට නමස්කාර වේවා. 4867ග ´´මාර බල මර්දනය කරන්නවුන් වහන්ස, ඔබ වහන්සේට නමස්කාර වේවා.   (දෙසැට) මිසදිටු මඩිනවුන් වහන්ස, ඔබ වහන්සේට නමස්කාර වේවා.   ශාන්ති සුඛ දායකයාණන් වහන්ස, ඔබ වහන්සේට නමස්කාර වේවා.   සත් ලොවට පිහිට (සිදු) කරන උතුමාණනි, ඔබ වහන්සේට නමස්කාර වේවා. 4878ග ´´පින්වත් තෙමේ අනාථවූවනට පිහිටය.   බියවූවනට අභය දෙන්නේය.   ඝ්‍රාන්ත (විඩා) වූවනට විඩා හරනා බිමෙක.   සරණ සොයනවුනට පිළිසරණෙක. 487්‍රග ´´මේ ආදී නයින් මහත්වූ ගුණ ඇති සම්බුදුරජුන්හට පසසා,  ´´වාදීශූරවූ (ප්‍රතිභාණවත්) භික්‍ෂුවගේ ස්වභාවය (තනතුරට) පැමිණියෙමි´´ යි කීමි. 487ුග 4871ග ´´එකල්හි අනන්තවූ වැටහීම් ඇති භාග්‍යවත් තෙමේ (මෙසේ) වදාළසේක.   ´´ඒ යමෙක් තෙම පහන්වූයේ,  ශ්‍රාවකයන් සහිතවූ බුදුරජුන් සියතින් වැළඳවීද,  (ඒ සම්බුද්‍ධවූ) මාගේ ගුණ පැවසීද,  මෙතෙම වාදීශූරවූ (ඒ ප්‍රතිභාණවත්) භික්‍ෂුවගේ තනතුර පතයි. 4872ග ´´නොඅඩුවූ දෙවි මිනිස් සැප අනුභවකොට මතුකාලයෙහි ඒ ඔහුගේ සිත්හිවූ අදහස (සමෘද්‍ධව) ලබන්නේය. 4873ග ´´මින් (මතු) සියක් දහස්වන කපෙහි ඔක්කාක කුලයෙහි උපදින්නාවූ,  නම්න් ගෞතම නම්වූ ශාස්තෘ තෙමේ ලොව පහළ වන්නේය´´ 4874ග ´´උන්වහන්සේගේ ධර්‍මයෙහි දායාදීවූ,  ධර්මයෙන්ම නිර්මිත කළාක් වැනි,  ඖරස බුද්ධපුත්‍රවූ,  නම්න් වංගීස නම්වූ ශාස්තෘ ශ්‍රාවකයෙක් වන්නේය´´ කියායි. 4875ග ´´එකල්හි එය අසා සතුටුවූයේම මෙත් සිතැත්තේ දිවි ඇතිතාක් තථාගත බුදුරජුන් (සිව්) පසයෙන් උවටැන් කෙළෙමි. 4876ග ´´මම මැනවින් කරණලද එම කර්මය හේතුකොටගෙනද,  චිත්තප්‍රණිධීන් කරණකොටගෙනද,  මිනිස් සිරුර හැර තව්තිසා දෙව්ලොවට (උත්පත්ති වශයෙන්) ගියෙමි. 4877ග ´´මම දැන් (මේ) අන්තිම ජාතියෙහි පිරිවැජි කුලයෙහි උපන්නේ,  උපතින් සත් හැවිරිදි වූයේ වීමි. 4්‍ර88ග ´´සියළු වේද දන්නෙක් වූයේ,  වේදශාස්ත්‍රයෙහි විශාරදවූයේ,  වාදීන්හට ශ්‍රේෂ්ඨවූයේ,  චිත්තකථිකවූයේ,  විරද්‍ධවාදීන් මඩනාසුළු වූයේ, 4්‍ර8්‍රග ´´වඞ්ග රටෙහි උපන්නේනු´´ යි ´´වඞ්ගීසය නොහොත් වචනයෙහි අධිපතිනු´´ යි වංගීසයයි මාගේ නාමය සම්මත විය. 4්‍ර8ුග ´´යම් කලෙක්හි මම දනුමැතිබවට පැමිණියේ,  පළමු යෞවනයෙහි සිටියේ වෙම්ද,  එකල්හි රම්‍යවූ රජගහනුවරදී සැරියුත් තෙරුන් දුටිමි. ( පස්විසිවෙනි බණවරයි. ) 4්‍ර81ග ´´පිඬු පිණිස හැසිරෙන්නාවූ,  ඒ පාත්‍රය ගත් අත් ඇති,  සන්හුන්වූ,  ලොල් නොවූ (නිශ්චල) ඇස් ඇති,  පමණ දැන කථාකරන්නාවූ,  වියදඬු පමණ දුර බලන්නාවූ, 4්‍ර82ග ´´එම සැරියුත් තෙරුන් දැක,  මම හටගත් විෂ්මය ඇත්තේව,  සිතට සුදුසුවූ,  එකෙණෙහි වැටහුනාවූ,  එතන්හිදීම රචිතවූ,  විචිත්‍රවූ ගාථා පදයක් කීමි. 4්‍ර83ග ´´එකල්හි ඒ වීරවූ පණ්ඩිත ශාරීපුත්‍ර තෙමේ,  ලොකනායකවූ,  ශාස්තෘවූ සම්බුදුරජුන් ගැන කීය.   මට පිළිතුරුද කීය. 4්‍ර84ග ´´තාදී ගුණ ඇති එම සැරියුත් තෙරුන් විසින් සතුටුකරන (මම) තෘෂ්ණා නොවූ බැවින් විරාග සහිතවූ,  දුද්දස හෙවත් අවබෝධයට දුෂ්කරවූ,  උතුම්වූ වාක්‍යයක් (ගාථාවක්) කොට,  විසිතුරු වැටහීම් හෙවත් ප්‍රතිභාණයන් කරණකොටගෙන (එම සැරියුත් තෙරුන්ගේ) පාමුල සිරසින් නැමී (වැඳ),  ´´මා පැවිදිකළ මැනවැ´´ යි කීමි. 4්‍ර85ග ´´ඉක්බිති ඒ මහා ප්‍රාඥවූ ශාරීපුත්‍ර ස්ථවිර තෙමේ මා බුද්ධ ශ්‍රේෂ්ඨයන් වහන්සේ වෙත පැමිණවීය.   පාමුල සිරසින් නැමී (වැඳ) ශාස්තෘන් වහන්සේගේ සමීපයෙහි හුනිමි. 4්‍ර86ග ´´කථා කරන්නවුන් අතුරෙන් ශ්‍රේෂ්ඨවූ බුදුරජතෙමේ,  ´´වංගීස,  කිම,  කිසියම් ශිල්පයක් දනිහිදැ´´ යි මගෙන් ඇසූහ.   මම උන්වහන්සේට,  ´´දනිමි´´ යයි කීමි. 4්‍ර87ග ´´දොළොස් හවුරුදු ඉක්මගිය නමුදු වනයෙහි බැහැරලූ මළවුන්ගේ හිස්කබලක් (ගෙන),  ´´තාගේ විද්‍යා විශෙෂය කරණකොටගෙන (එම හිස්කබල අයත් තැනැත්තා කොහි උපන්නේදැයි කීමට) ඉදින් හැකිවෙහි නම් (එය) කියව.´´ 4්ර්‍‍ර8ග ´´එසේය´´ යි මා පිළිගත් කල්හි හිස් කබල් තුණක් දැක්විය.   නරකය,  මිනිස් ලොව,  දෙව් ලොව යන මේ තන්හි උපන්නවුන් (ගැන) කීමි. 4්ර්‍‍ර්‍රග ´´එකල්හි ලෝකනායකවූ බුදුරජතෙම,  පසේබුදුවරයෙකුගේ හිස්කබලක් දැක්වීය.   ඉක්බිති මම (උන්වහන්සේ උපන් තැන කිය නොහැකි බැවින්) නටුවාවූ මාන ඇත්තේ පැවිද්ද ඉල්වීමි. 4්ර්‍‍රුග ´´පැවිදිව බුදුරජුන්හට ඒ ඒ තන්හිදී ස්තූති කරමි.   එහෙයින් මේ භික්‍ෂූහු මට කවියම සැපතකොට ඇත්තේයයි දොස් පහළ කෙරෙත්. 4්ර්‍‍ර1ග ´´ඉක්බිති විශිෂ්ඨ නායකවූ බුදුරජතෙම විමසනු සඳහා මට මෙසේ වදාළ සේක.   ´´මෙම ගාථාවෝ (කල් ඇතිව) සිතා මතා ගොතන ලද්දාහුද,  නොහොත් තැනට සුදුසු පරිදි (එකෙණෙහි හිතට) වැටහෙන්නේද´´ (කියායි.) 4්ර්‍‍ර2ග ´´වීරයන් වහන්ස,  මම කවි ගැන සිතීම සම්පත්තිය කොට ඇත්තෙක් නොවෙමි.   එම කවි එකෙණෙහි මට වැටහෙත්´´ (යයි කීමි.)   වංගීස,  එසේ නම් දැන් තැනට සුදුසු පරිදි (එකෙණෙහි) මට ස්තූති කරව´´ යි (බුදුරජතෙම වදාළ සේක.) 4්ර්‍‍ර3ග ´´එකල්හි මම වීරවූ බුදුරජුන්හට එතැන්හිදීම ගාථාවන්ගෙන් ස්තූති කෙළෙමි.   එකල්හි සතුටුවූ බුදුරජතෙම මා (ප්‍රතිභාණවත් භික්‍ෂූන් අතුරෙන්) අග්‍රස්ථානයෙහි තැබූහ. 4්ර්‍‍ර4ග ´´මම (එකෙණෙහි) වැටහෙනසුළු සිතින් අනික් ප්‍රියශීලී භික්‍ෂූන් ඉක්මවීමි.   එහෙයින්ම කළකිරුණේ රහත්බවට පැමිණියෙමි. 4්ර්‍‍ර5ග ´´මෙම වංගීස භික්‍ෂුව වැනි (වහා) වැටහීම් ඇත්තවුන් අතුරෙන් අග්‍රවූ අන් කිසිවෙක් නැත.   මහණෙනි,  මෙසේ (එයින් අග්‍රයයි සිත්හි ලා) දරව්.´´ 4්ර්‍‍ර6ග ´´(මින් පෙර) සියක් දහස්වන කපෙහි කරන ලද කර්මය මෙහිදි මට විපාක දැක්වීය.   (දුන්නෙන්) මැනවින් මුදා හළ හී සැරයක් මෙන් මාගේ කෙළෙස් දැවීය. 4්ර්‍‍ර7ග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   ඇතෙකු මෙන් බැඳුම් සිඳ,  ආශ්‍රව රහිතව වෙසෙමි. 4්‍රු8ග ´´ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය.   පමුණුවන ලද ත්‍රිවිද්‍යා ඇත්තෝය.   බුදුරජාණන් වහන්සේගේ සසුන කරන ලදී. 4්‍රු්‍රග ´´මෙහි මේ අයුරින් ආයුෂ්මත් වඞ්ගීස තෙරුන් වහන්සේ මෙම ගාථාවන් වදාළ සේක. _________ 
545.  නන්‍දක ථෙරාපදානය. 4්‍රුග ´´(මින් පෙර) සියක් දහස්වන කපෙහි ලෝකනායකවූ,  සියළු ධර්මයන්හි (විනිවිද දක්නාසුළු) නුවණැස් ඇත් පදුමුත්තර බුදුරජ ලොව පහළවූහ. 4්‍රු1ග ´´කථා කරන්නවුනට උතුම්වූ,  පුරුෂ ශ්‍රේෂ්ඨවූ,  බුදුරජතෙම සව්සත්නට හිත පිණිස,  සුව පිණිස,  වැඩ පිණිස දෙවියන් සහිත ලෝකයෙහි පිළිපන්නේ, 4්‍රු2ග ´´යසසින් අගතැන් පැමිණියාවූ,  ශ්‍රී (සම්පත්) ඇත්තාවූ,  ගුණ ඝෝෂා කථනය දරන්නාවූ,  සියළු ලෝකයා විසින් පුදන ලද සිව්දිගින්හි ප්‍රකටවූ බුදුරජතෙම, 4්‍රු3ග ´´ඉක්මවූ (බුද්ධාදී අටතැන්හි සැකයයි කියන ලද) විචිකිච්ඡා ඇති,  ඉවත්කළ (ධර්ම විෂයයෙහි) කෙසේද යනුවෙන් පැවති විමති ඇති,  පරිපූර්‍ණවූ චිත්ත සංකල්පනාවෙන් හෙවත් සපිරුණු අදහස් ඇති හෙතෙම උතුම් සම්‍යක් සම්බෝධියට පැමිණියේ, 4්‍රු4ග ´´නූපන් මාර්ගයන්(ගේ) උපදවන්නාවූ මිනිස්නට උතුම්වූ (ඒ බුදුරජතෙම) (පෙර) කිසිවකු විසින් නොකියන ලදද (චතුරාර්‍ය්‍ය සත්‍යය)ද කීය.   නොහටගත් (ඵල සමාපත්තීන්ද) හටගැන්වීය. 4්‍රු5ග ´´(නිවන්) මග අවබෝධකළ (නිවන්) මග දැනගත් (සෝවාන් ආදීවූ මගෙහි) දක්‍ෂවූ,  (දෙව් මිනිස්නට) අනුශාසනා කරන්නාවූ (පුරුෂයන් හික්මවීමෙහි ලා රථාචාර්‍ය්‍යයෙකු බඳුුවූ පුරිසධම්ම) සාරථී ගුණ ඇතියවුන් අතුරෙන් උතුම්වූ නරශ්‍රේෂ්ඨවූ, 4්‍රු6ග ´´මහා කරුණාව ඇත්තාවූ බුදුරජුන් වනාහි එකල්හි දහම් දෙසූ සේක.   මොහො-මඩෙහි ගැළුනු සත්ත්‍වයන් (ඉන්) ගොඩලති. 4්‍රු7ග ´´ඒ මහා මුනිතෙම භික්‍ෂුණීන්හට ඔවා දීමෙහි අග්‍රයයි සම්මතවූ ශ්‍රාවකයෙකු වණමින් (පසසමින්) එතදග්‍ර ස්ථානයෙහි තැබූහ. 4්‍ර18ග ´´එය අසා සතුටුවූ මම බුදුරජුන් පවරා සංඝයා සහිතව වළඳවා එම උතුම් තනතුර පැතීමි. 4්‍ර1්‍රග ´´එකල්හි ප්‍රමුදිතවූ,  මහර්ෂීවූ සර්‍වඥතෙම මට මෙසේ කීහ.   ´´සුව ඇත්තේ වේවා.   දිගාසිරි ඇත්තේ වේවා.   ඒ මනදොළ (සපුරා) ලැබෙන්නේය. 4්‍ර1ුග ´´මින් (මතු) සියක් දහස්වන කපෙහි ඔක්කාක කුලයෙහි උපදින්නාවූ,  නම්න් ගෞතම නම්වූ ශාස්තෘතෙමේ ලොව පහළ වන්නේය. 4්‍ර11ග ´´උන්වහන්සේගේ ධර්මයෙහි දායාදීවු,  ඒ ධර්‍මයෙන් නිර්මිත කළාක් වැනිවූ,  ඖරස බුද්‍ධපුත්‍රවූ නම්න් ´´නන්‍දක´´ නම්වූ ශාස්තෘ ශ්‍රාවකයෙක් වන්නේය´´ කියායි. 4්‍ර12ග ´´මම මැනවින් කරන ලද එම කර්‍මය කරණකොටගෙනද,  චිත්ත ප්‍රණිධීන් කරණකොටගෙනද,  මම මිනිස් සිරුර හැර තව්තිසා දෙව්ලොවට (උත්පත්ති වශයෙන්) ගියෙමි. 4්‍ර13ග ´´දැන් පශ්චිම භවය පැමිණි කල්හි මම සමෘද්ධවූ (සම්පත්තීන්) පිරුණු,  මහත් ධන ඇති,  උතුම්වූ සැවැත්නුවරෙහි සිටු කුලයක උපන්නේ (වෙමි.) 4්‍ර14ග ´´නගරයට පිවිසෙන කල්හි බුදුරජුන් දැක විෂ්මිතවූ සිත් ඇත්තේ,  ජේතවනාරාමය පිළිගැනීමේදී අනගාර්‍ය්‍ය නම්වූ සසුනෙහි පැවිදිවීමි. 4්‍ර15ග ´´නොබෝ කලකින්ම රහත්බවට පැමිණියේ වෙමි.   ඉක්බිති සර්‍වදර්ශීවූ බුදුරජුන් විසින් අනුශාසනා කරන ලද මම තරණය කළ සසර සයුරු ඇත්තේ, 4්‍ර16ග 4්‍ර17ග ´´මම භික්‍ෂුණීන්හට ධර්‍මකථාවද පටිපුච්ඡාවද (විචාරීම) කෙළෙමි.   මා විසින් අනුශාසනය කරන ලද ඒ සියළු භික්‍ෂුණීහු නොඅඩුවූ පන්සියයක් රහත් මෙහෙණියෝ වූහ.   එකල්හි තුටුවූ බුදුරජතෙම භික්‍ෂුණීන්හට ඔවා දෙන්නවුන් අතුරෙන් මා අගතැන්හි තැබුහ. 4්‍ර28ග ´´මින් (පෙර) සියක් දහස්වන කපෙහි කරන ලද කර්‍මය මෙහිදී මට විපාක දැක්විය.   (දුන්නෙන්) මැනවින් මුදාහළ හී සැරයක් මෙන් මාගේ කෙළෙස් දැවීය. 4්‍ර2්‍රග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   ඇතෙකු මෙන් බැඳුම් සිඳ,  ආශ්‍රව රහිතව වෙසෙමි. 4්‍ර2ුග ´´ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය.   පමුණුවන ලද ත්‍රිවිද්‍යා ඇත්තෝය.   බුදුරජාණන් වහන්සේගේ සසුන කරන ලදී. 4්‍ර21ග මෙහි මේ අයුරින් ආයුෂ්මත් කුමාරකස්සප තෙරුන් වහන්සේ මෙම ගාථාවන් වදාළ සේක. _________ 
546.  කාළුදායි ථෙරාපදානය. 4්‍ර22ග ´´මින් (පෙර) සියක් දහස්වන කපෙහි ලෝකනායකවූ,  සියළු ධර්මයන්හි (විනිවිද දක්නාසුළු)  නුවණැස් ඇති, පදුමුත්තර බුදුරජතෙම ලොව පහළවිය. 4්‍ර23ග ´´නායකයන් අතුරෙහි උතුම්වූ ගුණ අගුණ දැය මේ මේයයි දන්නාවූ,  (දෙවි මිනිසුන්හට) ශාස්තෘවූ,  කෙළෙහිගුණ නැවත, නැවත සිහිකරන්නාවූ බුදුරජතෙම සත්ත්‍වයන් තීත්‍ර්‍ථයෙහි හෙවත් නිවන් මගෙහි යොදයි. 4්‍ර24ග ´´අනන්ත ගුණ රාශියක් බඳුවූ,  දයාවට වාසස්ථානවූ (එම සර්‍වඥතෙම) සියල්ල දන්නා නුවණින් (තරාදියකින් කිරිමක් මෙන් සත්ත්‍වයන්ගේ ආසයානුසය චරිතාධිමුක්තීන්) විමසා බලා උතුම්වූ ධර්‍මය දෙසති. 4්‍ර25ග ´´ඒ මහාවීරවූ බුදුරජතෙම කිසිකලෙක්හි අනන්ත ජනයාගෙන් යුත් සබ මැදදී සිව්සස් දහම් සහිතවූ මිහිරි ධර්‍මය දේශනා කරති. 4්‍ර26ග ´´ආදි,  මධ්‍ය,  පරියොසාන කල්‍යාණවූ ඒ උතුම් ධර්‍මය අසා සියක් දහසක් (ලක්‍ෂයක්) ප්‍රාණීන්හට ධර්‍මාවබෝධය විය. 4්‍ර27ග ´´එකල්හි පෘථිවි තොමෝ මහත් නාද පැවැත්වූවාය.   මේඝයෝ ගර්‍ජනය කළාහුය.   දෙව්-බඹ-මිනිස්-අසුර යන මොවුහු සාධුකාර පැවැත්වුහ. 4්‍ර38ග ´´කාරුණීකවූ ශාස්තෘතෙමේ ආශ්ර්‍ච්‍යයකි.   සදහම් දෙසුමද ආශ්චර්‍ය්‍යයකි.   සර්‍වඥතෙම භවසයුරෙහි ගිලුනුවුන් ගොඩ නැගූහ.   ආශ්චර්‍ය්‍යයකි. 4්‍ර3්‍රග ´´මෙසේ විශ්මයෙන් ඇලලීගිය,  දෙව් බඹුන් ඇති කල්හි බුදුරජතෙම කුල පහදවන්නවුන් අතුරෙන් අග්‍රයයි ශ්‍රාවකයෙකු වර්‍ණනා කළ සේක. 4්‍ර3ුග ´´එකල්හි මම හංසවතී නගරයෙහි ඇමති කුලයෙක උපන්නේ,  දුටුවන් පහදවන්නාවූ,  දැකුම්කළුවූ,  සමෘද්ධවූ ධන ධාන්‍ය ඇති කෙනෙක් විමි. 4්‍ර31ග ´´මම හංසාරාමයට එළඹ එම බුදුරජුන්හට වැඳ,  මිහිරි දහම් අසා,  තාදී ගුණ ඇති එම බුදුරජුන්හට සත්කාරකොට, 4්‍ර32ග 4්‍ර33ග 4්‍ර34ග ´´මම (උන්වහන්සේගේ) පාමුල වැඳ (වැටී) මෙම වචනය කීමි.   මුනීන්‍ද්‍රයන් වහන්ස,  ඔබ වහන්සේ විසින් කුල පහදවන්නවුන් අතුරෙන් අග්‍රයයි යම් ශ්‍රාවකයෙක් තෙම පසසන ලදද,  වීරයන් වහන්ස,  මමද ශ්‍රේෂ්ඨවූ බුදුවරයෙකුගේ සසුනෙහි එබඳු (කුලප්පසාදක භික්‍ෂූන් අතුරෙන් අග්‍රවූ) ශ්‍රාවකයෙක් වෙවැ´´ යි කීමි.   එකල්හි මහා කාරුණිකවූ බුදුරජතෙමේ මට අමා ඉසින්නාක් මෙන් ´´පුතණුවෙනි,  නැගිටිනු මැනව,  එම මනදොළ (සපුරා) ලබන්නෙහිය. බුදුවරයෙකු කෙරෙහි සත්කාරයක් කොට කෙසේ නම් නිෂ්ඵල වන්නේදැ´´ යි මට වදාළ සේක. 4්‍ර35ග ´´මින් මතු තිස් දහස්වන කපෙහි ඔක්කාක කුලයෙහි උපදින්නාවූ නම්න් ගෞතම නම්වූ ශාස්තෘතෙමේ ලොව පහළවන්නේය. 4්‍ර36ග ´´උන්වහන්සේගේ ධර්‍මයෙහි දායාදීවූ ධර්‍මයෙන් නිර්මිත කළාක් වැනිවූ ඖරස (බුද්ධ) පුත්‍රවූ නම්න් උදායි නම්වූ ශාස්තෘ ශ්‍රාවකයෙක් වන්නේය´´ යි (වදාළසේක.) 4්‍ර37ග ´´එකල්හි එය අසා සතුටුවූයේව මෙත් සිත් ඇත්තේ විශිෂ්ඨ නායකවූ බුදුරජුන්හට (සිව්) පසයෙන් පරිවරණය (සේවය) කෙළෙමි. 4්‍ර48ග ´´එම කර්‍ම විපාකය කරණකොටගෙනද,  චිත්ත ප්‍රණිධීන් කරණකොටගෙනද,  මම මිනිස් සිරුර හැර තව්තිසා දෙව්ලොවට (උත්පත්ති වශයෙන්) ගියෙමි. 4්‍ර4්‍රග ´´දැන් මේ අන්තිම භවයෙහි රම්‍යවූ කපිලවස්තු නගරයෙහි සුද්ධොදන මිහිපතිහුගේ මහ ඇමති කුලයෙහි උපන්නේ, 4්‍ර4ුග ´´යම් කලෙක්හි නරශ්‍රේෂ්ඨවූ සිද්ධාත්‍ර්‍ථ බෝසත් තෙමේ සව්ලොවට හිත පිණිසද,  සුව පිණිසද ලුම්බිණි සල් උයනෙහිදී (මව් කුසින්) බිහිවීද, 4්‍ර41ග ´´එදවස්හිම මමද උපන්නේ එම බෝසත් සිදුහත් සමගම වැඩුනේ,  (ඔහුට) ප්‍රියවූයේම දයාවත්වූ,  ව්‍යක්තවූ,  නිතිදක්‍ෂවූ සහායකයෙක් (වීමි.) 4්‍ර42ග ´´වයසින් එකුන් තිස්හැවිරිදිවූ ඒ (සිදුහත්) බෝසත්තෙමේ ගිහිගෙන් නික්මුනේ,  පැවිදිවිය.   (දුෂ්කර ක්‍රියාවෙහි යෙදීමෙන්) සවසක් ගෙවා විශිෂ්ඨ නායකවූ බුදුවරයෙක් වූහ. 4්‍ර43ග ´´(එම සිදුහත්තෙම) සේනා සහිතවූ මාරයා ජයගෙන ආශ්‍රවයන් ක්‍ෂයකොට,  භව සයුර තරණය කොට,  දෙවියන් සහිත ලෝකයෙහි බුදුවරයා වූහ. 4්‍ර44ග ´´ඉසිපතනයට ගොස්,  පඤ්චවග්ගිය භික්‍ෂූන් හික්මවා,  ඉක්බිති භාග්‍යවත් තෙමේ ඒ ඒ තන්හි ගොස් (විනෙය්‍යාජනයන්) හික්මවූහ. 4්‍ර45ග ´´හික්මවියයුතු ජනයන් හික්මවන්නාවූ එම බුදුරජතෙම දෙවියන් සහිත ලෝකයාට සංග්‍රහ කරමින් මගධ පර්‍වතයට හෙවත් රජගහනුවරට එළඹ එකල්හි එහි විසූහ. 4්‍ර46ග ´´එකල්හි සුදොවුන් රජතුමන් විසින් යවන ලද මම ගොස් බුදුරජුන් දැක පැවිදිව රහත්වීමි. 4්‍ර47ග ´´එකල්හි බුදුරජුන් අයැද කපිලවස්තු නගරයට පැමිණවීමි.   උන්වහන්සේ එහි වැඩමවීමට පෙරාතුවම මම ගොස් (සුදේ‍ධාදන) මහරජ කුලය පැහැදවීමි. 4්‍ර58ග ´´එම ගුණයෙහි සතුටුවූ,  විශිෂ්ඨ නායකවූ එකී (ගෞතම) බුදුරජතෙම මහ පිරිස් මැදදී මා කුල පහදවන්නවුන් අතුරෙන් අග්‍රස්ථානයෙහි තැබූහ. 4්‍ර5්‍රග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   ඇතෙකු මෙන් බැඳුම් සිඳ,  ආශ්‍රව රහිතව වෙසෙමි. 4්‍ර5ුග ´´ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය.   පමුණුවන ලද ත්‍රිවිද්‍යා ඇත්තෝය.   බුදුරජාණන් වහන්සේගේ සසුන කරන ලදී. 4්‍ර51ග මෙහි මේ අයුරින් ආයුෂ්මත් කාළුදායි තෙරුන් වහන්සේ මෙම ගාථාවන් වදාළ සේක. _________ 
547.  අභය ථෙරාපදානය. 4්‍ර52ග ´´මින් (පෙර) සියක් දහස්වන කපෙහි ලෝකනායකවූ,  සියළු ධර්‍මයන්හි (විනිවිද දක්නාසුළු) නුවණැස් ඇති පදුමුත්තර බුදුරජතෙම ලොව පහළවිය. 4්‍ර53ග ´´(එම) තථාගතතෙම කිසිවෙකු සරණාගමනයෙහි පිහිටුවති.   කිසිවෙකු ශීලයෙහිද,  උතුම්වූ දශ (කුශල) කර්‍ම පථයෙහිද පිහිටුවති. 4්‍ර54ග ´´ඒ බුද්ධවීරතෙමේ කිසිවෙකුට උතුම්වූ (සෝවාන් ආදිවූ සතර) ශ්‍රාමාණ්‍යඵලය හෙවත් ශ්‍රමණ බැව්හි උසස් ප්‍රතිඵල දෙයි.   එසේම ත්‍රිවිද්‍යාවන්ද,  අෂ්ඨසමාපත්තීන්ද දෙයි. 4්‍ර55ග ´´නරෝත්තමවූ (එම) බුදුරජතෙම කිසියම් සත්ත්‍ව කෙනෙක් ෂඩ් අභිඥාවන්හි යොදවයි.   ඒ (පිහිටක් නොමැති) අනාථයනට (පිහිටවන බැවින්) නාථවූ තථාගතතෙම කිසිවෙකුට සිව් පිළිසිඹියාවන් දෙයි. 4්‍ර56ග ´´(දමනය කළයුතු පුරුෂයන් හික්මවන බැවින්) නරසාරථීවූ බුදුරජතෙම යොදුන් අංසඛ්‍යයක් දුර තන්හි සිටියාවූද,  ධර්‍මාවබෝධයට සුදුසු සත්ත්‍ව සමූහයා දැක මොහොතකින් (එහි) එළඹ (ඔවුන්) හික්මවති. 4්‍ර57ග 4්‍ර68ග ´´එකල්හි මම හංසවතී නගරයෙහි සියළු වේදයන්ගේ පරතෙරට ගියාවූ,  ව්‍යාකරණ සංඛ්‍යාත ශබ්ද ශාස්ත්‍රයෙහි විශාරදයෙකැයි සම්මතවූ,  (ශබ්දාත්‍ර්‍ථයන් නිවැරැදි ලෙස තැනුමට උගන්වන) නිරුක්ති ශාස්ත්‍රයෙහි දක්‍ෂවූ,  (ශබ්දාභිදානයන් දැනගැනුමට උගන්වන) නිඝණ්ටු ශාස්ත්‍රයෙහි විශාරදවූ,  (ව්‍යාකරණයෙහිම ආදීම අවස්ථාව ලෙස සැලකෙන නාවාදී) පදයන් දන්නාවූ,  (කාව්‍යකරණයේදී කවීන්හට උපකාරවන අලඞ්කාරාදිය ඇතුළත් ක්‍රියා කල්ප විකල්පයැයි කියන ලද) කෙටුහ ශාස්ත්‍රයද දන්නාවූ,  (අක්‍ෂරයන්ගේ නියමය දැක්වෙන ඡන්‍දස් වෙන්කොට දැනගැනීමට උගන්වන) ඡන්‍දො විචිති වෙදාඞ්ගයෙහිද දක්‍ෂවූ බ්‍රාහ්මණ පුත්‍රයෙක් වීමි. 4්‍ර6්‍රග 4්‍ර6ුග ´´මම ජඞ්ගාවිහාරයෙහි යෙදෙමින් හෙවත් ශරීර සනීපය උදෙසා ඇවිදිමින් හංසාරාමයට එළඹ කථාකරන්නවුන් අතුරෙන් ශ්‍රේෂ්ඨවූ,  මහාජනයා විසින් පිරිවරන ලද,  නිර්‍මලවූ ධර්‍මය දේශනා කරන්නාවූ බුදුරජුන් දුටිමි.   (එයට) විරුද්ධ අදහස් ඇති මම (සමීපයට) එළඹ උන්වහන්සේගේ නිර්‍මලවූ වචනය අසා, 4්‍ර61ග ´´වැරදි ලෙස යොදන ලද්දාවූ හෝ,  නැවත නැවත කියන ලද්දාවූ හෝ,  විරුද්ධ අදහස් ඇත්තාවූ හෝ,  නිරත්‍ර්‍ථකවූ හෝ,  එම බුදුරජුන්ගේ (වචනයක්) මම නොදුටිමි.   එහෙයින් මම පැවිදිවූයේ වෙමි. 4්‍ර62ග ´´නොබෝ කලකින්ම සියළු ශාස්ත්‍රයන්හි විශාරදවූයේ,  බුද්ධ වචනයෙහි දක්‍ෂවූයේ,  ගණයා පරිහරණයට සුදුසුයැයි සම්මතවූයේ හෙවත් ස්ථිරවූයේ වීමි. 4්‍ර63ග ´´එකල්හි මම බුදුරජුන්හට පසසන්නාවූ,  (අක්‍ෂර) ව්‍යඤ්ජන ඇති,  ගාථා හතරක් ගොතා දිනපතා කියන්නෙමි.   (කෙසේද යත්?) 4්‍ර64ග ´´මහාවීරයන් වහන්ස,  (ඔබ) භය සහිතවූ සසරෙහි වසමින් (ඉන්) වෙන්වූයේ වෙහිය.   (සත්ත්‍වයා කෙරෙහි පතළාවූ) කරුණාව කරණකොටගෙන පිරිනිවන් නොපෑය.   එහෙයින්ම බුදුරජතෙම කාරුණිකය. 4්‍ර65ග ´´යමෙක් පෘථග්ජනවූයේම ක්ලේශ වසඟ නොවූයේද,  යමෙක් ප්‍රඥාවෙන් හා ස්මෘතියෙන් යුක්තවේද,  එහෙයින් මෙතෙම නොසිතිය හැකි ගුණ ඇත්තේය. 4්‍ර66ග ´´යමෙකුගේ සිතෙහිවූ මෙම දුර්වල ක්ලේශයෝ ඥානාග්නියෙන් දවන ලද්දාහු ඉතිරි නොවූවාහුද,  එය විෂ්මයකි. 4්‍ර67ග ´´යම් බුදුවරයෙක් තෙම සියළු ලෝකයාහට යම්සේ ගරුද,  එසේම යම් ඒ බුදුරජුන්හට ලෝකයාද එසේම ගරුය.   එසේම උන්වහන්සේ ලෝකාචාර්‍ය්‍යය.   ලෝකයා උන්වහන්සේ අනුගමනය කරන්නේ වේ. 4්‍ර78ග ´´මේ ආදීන්ගෙන් සම්බුදුරජුන්හට පසසමින් දිවි ඇතිතාක් දම් දෙසුම් කොට ඉන් චුතවූයේ ස්වර්‍ගයට ගියේ වෙමි. 4්‍ර7්‍රග ´´මින් (පෙර) සියක් දහස්වන කපෙහි බුදුරජුන්හට පැසසීමක් කෙළෙම්ද,  (ඒ හේතුවෙන්) දුගතියක් නොදනිමි.   (බුදුරජුහට) පැසසීමෙහි මේ විපාකයයි. 4්‍ර7ුග ´´මම දෙව්ලොවෙහි මහාරාජ්‍යයද,  ප්‍රාදේශිකවූ යම් රාජ්‍යයක් වේනම් එයද,  චක්‍රවර්ති මහාරාජ්‍යයද බෙහෙවින් අනුභව කෙළෙමි. 4්‍ර71ග ´´දෙව් අත්බැව්හිද,  යලි මිනිස් අත්බැව්හිද යන දෙඅත්බැව්හිම උපදීමි.   (ඉන් පිටත්) අනික් ගතියක් නොදනිමි.   (බුදුරජුන්ගේ) ගුණ කීර්‍තනයෙහි මේ විපාකයයි. 4්‍ර72ග ´´කැත් කුලයෙහි,  යලි බමුණු කුලයෙහිද යන දෙකුලයෙහිම උපදිමි.   පහත් කුලයෙහි නොඋපදිමි.   (බුදුරජුන්ගේ) ගුණ කීර්‍තනයෙහි මේ විපාකයයි. 4්‍ර73ග ´´මම දැන් (මේ) පශ්චිම භවය පැමිණි කල්හි උතුම්වූ ගිරිව්‍රජ පුරයෙහි නම්න් අභය නම්වූ බිම්සර රජුගේ පුත්‍රයෙක් වීමි. 4්‍ර74ග ´´පාපමිත්‍ර වසඟයට ගොස් නිගණ්ඨයෙකු විසින් මුලාකරණ ලද්දාවූ (නිගණ්ඨ) නාථ පුත්‍රයා විසින් මෙහෙයන ලද්දාවූ මම බුද්ධ ශ්‍රේෂ්ඨයන් වහන්සේ වෙත එළඹ, 4්‍ර75ග ´´(නිගන්ඨයන් විසින්) පුහුණු කරන ලද ප්‍රශ්නයක් විචාරා (බුදුරජුන්ගේ) උතුම්වූ (එම ප්‍රශ්න) විසඳීම අසා පැවිදිව නොබෝ කලකින්ම රහත් බවට පැමිණියෙමි. 4්‍ර76ග ´´බුද්ධ ශ්‍රේෂ්ඨයන් වහන්සේට පසසා හැමකල්හිම පසසන ලදුයේ වෙමි.   සුවඳවත්වූ සිරුර හා මුව ඇත්තේ සැප ලබන්නෙක් වීමි. 4්‍ර77ග ´´මම එම කර්‍මයාගේ බලයෙන් තික්ඛපඤ්ඤද,  හාසුපඤ්ඤද,  ලහුපඤ්ඤද,  මහාපඤ්ඤද,  එසේම විසිතුරු වැටහීම් ඇත්තේද වෙමි. 4ු88ග ´´පහන් සිත් ඇත්තේ,  අසමවූ,  සියල්ල තෙමේම අවබෝධ කළාවූ,  පදුමුත්තර නම් බුදුරජුන්හට පසසා එම කුශල කර්‍මයාගේ විපාකයෙන් කල්ප ලක්‍ෂයක් මුළුල්ලෙහි අපාය භූමියට නොගියෙමි. 4ු8්‍රග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   ඇතෙකු මෙන් බැඳුම් සිඳ,  ආශ්‍රව රහිතව වෙසෙමි. 4ු8ුග ´´ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය.   පමුණුවන ලද ත්‍රිවිද්‍යා ඇත්තෝය.   බුදුරජාණන් වහන්සේගේ සසුන කරන ලදී. 4ු81ග ´´මෙහි මේ අයුරින් ආයුෂ්මත් අභය තෙරුන් වහන්සේ මෙම ගාථාවන් වදාළ සේක. _________ 
548.  ලොමස කඞ්ගිය ථෙරාපදානය. 4ු82ග ´´මෙම (මහා) භද්‍ර කල්පයෙහි බ්‍රාහ්මණ වංශයෙහිවූ,  මහත් යසස් ඇති,  කථාකරන්නවුන් අතුරෙන් උතුම්වූ කාශ්‍යප නම්වූ බුදුරජතෙම ලොව පහළ විය. 4ු83ග ´´එකල්හි මමද,  (මාගේ සහායවූ) චන්‍දන තොමේද සසුනෙහි පැවිදිව ජීවිතාන්තය දක්වා ශාසනයෙහි ප්‍රතිපත්ති ධර්‍මය පුරා, 4ු84ග ´´අප දෙදෙනම ඉන් සැව සන්තුෂිතයෙහි උපන්නාහු,  එහි දිව්‍යමයවූ නෘත්‍ය-ගීත-වාදිතයන් කරණකොටගෙනද, 4ු85ග ´´රූපයාදී දශවිධ අංගයන් කරණකොටගෙනද,  සෙස්සන් අභිභවනයකොට මහත් සම්පත් අනුභවකොට දිවි ඇතිතාක් වැස, 4ු86ග ´´ඉන් සැව චන්‍දන තෙමේ දෙවියෙක්ව උපන්නේය.   මම කපිලවස්තු නගරයෙහි ශාක්‍යපුත්‍රයෙක් වීමි. 4ු87ග ´´යම් කලෙක්හි උදායී ස්ථවිරයන් විසින් ඇරයුම් කරන ලද බුදුරජතෙම ශාක්‍යයන්හට අනුකම්පාකොට කපිලවස්තු නගරයට වැඩි සේක්ද, 4ු්‍ර8ග ´´එකල්හි අතිශය මානවත්වූ,  බුදුරජුන්ගේ ගුණ නොදන්නාවූ,  ජාතිමානයෙන් තදවූ,  ආදර විරහිතවූ ශාක්‍යයෝ සම්බුදුරජුන්හට නොවඳිත්. 4ු්ර්‍‍රග ´´ඔවුන්ගේ අදහස දත් බුදුරජතෙම අහසෙහි සක්මන් කළ සේක.   වස්ස වළාහකයා මෙන් වැස්සවූ සේක.   ගින්න මෙන් දිලිසුණ සේක. 4ු්‍රුග ´´අසමානවූ (උන්වහන්සේගේ) රූපය දක්වා නැවත අතුරුදහන් වූ සේක.   පළමුවෙන් එකෙක්ව (පෙනී)  නැවත බොහෝදෙනා (ලෙස පෙනෙන්නට) විය.   යලි එකෙක් ලෙස පෙනෙන්නට විය. 4ු්‍ර1ග ´´අඳුරද,  එලියද නොයෙක් අයුරින් දක්වා ප්‍රාතිහාර්‍ය්‍යකොට බුදුරජතෙම ඥාතීන් හික්මවූ සේක. 4ු්‍ර2ග ´´සිව්දිගෙහි පවත්නාවූ මහා මේඝයක් වැස්සේය.   එකල්හි බුදුරජතෙම වෙස්සන්තර ජාතකය දේශනා කළ සේක. 4ු්‍ර3ග ´´එකල්හි ඒ සියළු ක්‍ෂත්‍රියයෝ ජාතිමානයෙන් හටගත්තාවු මදය නැතිකොට බුදුරජුන් සරණකොට ගියාහුය.   එකල්හි සුදේ‍ධාදන රජතෙම මෙසේ කීය. 4ු්‍ර4ග ´´(මහත් ප්‍රඥා ඇති බැවින්) භූරිපඤ්ඤ නම්වූ,  (සර්‍වඥතා ඥානයෙන් යුත් බැවින්) සමන්ත චක්ඛු නම්වූ බුදුරජාණන් වහන්ස,  ඔබ වහන්සේගේ සිරිපා වඳිමි.   මේ තෙවන වැඳුමයි.   යම් කලෙක්හි විශිෂ්ඨ ජන්ම ඇත්තේ,  පෘථිවිය කම්පාවීද,  (ඒ අසිත තවුස් හමුවෙහි මාගේ පළමු වැඳුම විය.)   (එසේම) යම් කලෙක්හි වප්මඟුල්දා සමවත් සුවෙන් පළක් බැඳ හිඳ දඹරුක් සෙවන නොහැරීද,  ඒ මාගේ දෙවන වැඳුමයි.´´ 4ු්‍ර5ග ´´එකල්හි ඒ බුද්ධානුභාව දැක විෂ්මය පත් සිත් ඇත්තේ මවට පුදන්නාවූ මම පැවිදිව එහිම විසීමි. 4ු්‍ර6ග ´´එකල්හි චන්‍දන දිව්‍යපුත්‍රතෙමේ මා වෙත එළඹ භද්දෙකරත්ත (සූත්‍ර)ය පිළිබඳ සංක්‍ෂිප්ත ක්‍රමය හා විස්තර ක්‍රමය විචාළේය. 4ු්‍ර7ග ´´එකල්හි මම දිව්‍ය පුත්‍රයා විසින් මෙහෙයන ලදුයේ,  බුදුරජුන් වෙත එළඹ භද්දෙකරත්ත සූත්‍රය අසා කලකිරුණේ,  වනයෙහි විසීමට කැමතිවූයේ, 4ු8ග ´´එකල්හි හුදකලාව වනයෙහි වසන්නෙමැයි (මවගෙන් කැමැත්ත) විචාළෙමි.   මාගේ මවුතොමෝ (මා) සිව්මැලියයි එය වැළකුවාය.   එකල්හි (මම මවට) මෙසේ කීමි. 4ු්‍රග ´´හිඳීම්,  සිටීම්,  සක්මන් කිරීම් යන ත්‍රිවිධ ඉරියව්වෙන්ම යුතුව (විවේකයෙන්) භාවනා වඩමින් දබ්භ නම්වූ කුසතණද,  කාශනම් තෘණද,  සැවැන්නද,  මුඤ්ජතෘණ හා බබ්වජ තෘණද, (සයනය) කළවිට ලයෙහි තැවරෙන බැවින් සයනය නොකරමි.   ලයින් ඉවත් කරන්නෙමැයි (කියායි.) 4ුග ´´එකල්හි වනයට පිවිසි මම භද්දෙකරත්ත අවවාදය සිහිකොට රහත්බවට පැමිණියෙමි.   කෙසේදයත්? 4ු1ග ´´අතීතවූ පස්කඳ ගැන (තෘෂ්ණා දෘෂ්ඨි වශයෙන් සිතමින්) ඒ අනුව නොයන්නේය.   අනාගතයවූ (පස්කඳ තෘෂ්ණා දෘෂ්ඨි වශයෙන් සිතමින්) නොපතන්නේය.   (කුමක් හෙයින්ද යත්?)   යම් අතීතයක් වූයේ නම් එය ගෙවී ගියේය.   යම් අනාගතයක් වන්නේ නම් එය නොපැමිණියේය.   (එහෙයිනි.) 4ු2ග ´´යමෙක්තෙම වර්‍තමානවූ (පඤ්චස්කන්‍ධ) ධර්‍මයන් (පිළිබඳව සිතට ඇතිවන අදහස්) ඒ ඒ තන්හිදීම (අනිත්‍යාදී වශයෙන්) විදසුන් නුවණින් දකීද,  එබඳු නුවණැත්තේ රාගාදියෙන් නොසෙල්විය හැකි (එසේම රාගාදියෙන්) නොසෙල්විය හැකි,  (එසේම රාගාදියෙන් වෙනස්කළ නොහැකි,  (ඒ විදර්‍ශනාව) භාවනා වශයෙන් වඩන්නේය. 4ු3ග ´´අද අදම වීර්‍ය්‍ය කළයුතුය.   මරණය හෙටදැයි කවරෙක් දන්නේද?   (ගිනි-විස- අවි ආදී මරණයට කරුණු වන නොයෙක් හේතු නමැති) මහ සෙනග ඇති,  මරණය හෙවත් මාරයා සමග අපගේ (මිත්‍ර සන්ථව වශයෙන් හෝ,  අල්ලස් දීම් වශයෙන් හෝ,  බලයෙන් මැඩලීම් වශයෙන් හෝ ඇතිකරගන්නා) පොරොන්දුවක් නැත. 4ු4ග ´´මෙසේ වසන්නාවූ,  වීර්‍ය්‍යවත්වූ,  දිවා රෑ දෙක්හි අනලස්වූයේ,  එකාන්තයෙන් ´´භද්දෙකරත්ත´´ යයි ශාන්තවූ බුදුරජතෙම වදාරණ සේක. 4ු5ග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   ඇතෙකු මෙන් බැඳුම් සිඳ,  ආශ්‍රව රහිතව වෙසෙමි. 4ු6ග ´´ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය.   පමුණුවන ලද ත්‍රිවිද්‍යා ඇත්තෝය.   බුදුරජාණන් වහන්සේගේ සසුන කරන ලදී. 4ු7ග ´´මෙහි මේ අයුරින් ආයුෂ්මත් ලොමස කඞ්ගිය තෙරුන් වහන්සේ මෙම ගාථාවන් වදාළ සේක. _________ 
549.  වන වච්ඡ ථෙරාපදානය. 4ු18ග ´´මෙම (මහා) භද්‍ර කල්පයෙහි බ්‍රාහ්මණ වංශයෙහිවූ,  මහත් යසස් ඇති,  කථාකරන්නවුන් අතුරෙන් උතුම්වූ,  නම්න් කාශ්‍යප නම්වූ බුදුරජතෙම ලොව පහළවිය. 4ු1්‍රග ´´එකල්හි මම එම බුදුරජුන්ගේ සසුනෙහි පැවිදිව,  දිවි ඇතිතාක් බඹසර වැස ඉන් සැව, 4ු1ුග ´´මැනවින් කරන ලද එම කර්‍මය කරණකොටගෙනද,  චිත්තප්‍රණිධීන් කරණකොටගෙනද,  මම මිනිස් සිරුර හැර තව්තිසා දෙව්ලොවට (උත්පත්ති වශයෙන්) ගියෙමි. 4ු11ග 4ු12ග ´´ඉන් ච්‍යුතවූයේ,  මම අරණෙහි පරවියෙක් වීමි.   හැමකල්හි ධ්‍යානයෙහි ඇළුනාවූ (අභිඥා) ගුණයන්ගෙන් යුක්තවූ,  මෙත් සිත් ඇති,  කාරුණිකවූ,  නිතරම පුබුදුවූ මුහුණු ඇති,  උපෙක්‍ෂාවෙන් යුක්තවූ,  මහත් වීර්‍ය්‍ය ඇති,  (මෙත්තා-කරුණා-මුදිතා-උපෙක්‍ෂා නම්වූ) අප්‍රමාණ්‍යාලම්බනයන්හි දක්‍ෂවූ භික්‍ෂුවක් එම වනයෙහි වසයි. 4ු13ග ´´කෙළෙසුන්ගෙන් නොඇවිරුණු සිත් ඇති,  සව් සත්නට හිතවූ අදහස් ඇති,  එම බුද්ධ ශ්‍රාවකයන් වහන්සේ කෙරෙහි නොබෝ කලකින්ම විශ්වාසවූයේ වෙමි. 4ු14ග ´´එකල්හි ඒ තවුස්තෙම එළඹ පාමුල හුන් මට කිසිදිනක (ආහාරයවූ) ආමිසයෙක් දෙයි.   කිසියම් දිනක දහම් දෙසයි. 4ු15ග ´´එකල්හි මහත්වූ ප්‍රේමයෙන් (එම) බුද්ධ ශ්‍රාවකයන් ඇසුරුකොට ඉන් ච්‍යුතවූයේ,  දුරු රටක ගොස් සිට ගෙදරට එන්නාක් මෙන් ස්වර්‍ගයට ගියේය. 4ු16ග ´´පුණ්‍යකර්‍ම බලයෙන් ස්වර්‍ගයෙන් ච්‍යුතව මිනිසත්බැව්හි උපන්නාවූ මම ගිහිගෙය (ලුහුඬු වශයෙන් සළකා) අතහැර දමා පැවිදිවීමි. 4ු17ග ´´එසේම මම නේ සියක්වර ශ්‍රමණයෙක්ද,  බ්‍රාහ්මණයෙක්ද,  පරිව්‍රාජකයෙක්ද වී,  අරණෙහි විසීමි. 4ු28ග ´´දැන් මේ අන්තිම ජාතියෙහි රම්‍යවූ කපිලවස්තු නගරයෙහි මච්ඡගොත්ත නම් පරිව්‍රාජකයෙක් වීමි.   මා ඔහුගේ භාර්‍ය්‍යාවගේ කුසෙහි පිළිසිඳ ගතිමි. 4ු2්‍රග ´´මව්කුසෙහි පිළිසිඳගත් මාගේ මවට ප්‍රසූතිය ලංවු කල්හි වනයෙහි විසීමේ තීරණය (දොළදුක) විය. 4ු2ුග ´´ඉක්බිති මාගේ මව්තොමෝ සිත්කළු වනයෙහිදී (මා) ප්‍රසූතකළාය.   මව්කුසින් නික්මෙන්නාවූ මා කසාවතකින් පිළිගත්තාය. 4ු21ග ´´ඉක්බිති ශාක්‍ය වංශයට ධජයක් වැනිවූ සිදුහත් කුමර තෙමේ උපන්නේය.   (මම) ඔහුගේ ඉතා විශ්වාසවූ,  අතිශයින් බුහුමන් කටයුතුවූ ප්‍රිය මිත්‍රයා වීමි. 4ු22ග ´´මහත්වූ සම්පත් හැරදමා බෝසතුන් ගිහිගෙන් නික්මුණු කල්හි මමද පැවිදිව හිමවතට එළඹියෙමි. 4ු23ග ´´වනවාසීවු,  ගරුකටයුතුවූ,  ධුතවාදීවු,  (මහ) කසුප් තෙරුන් දැක බුද්ධෝත්පාදය ගැන අසා තථාගතයන් වහන්සේ වෙත එළඹියෙමි. 4ු24ග ´´ඒ සර්‍වඥතෙම සියළු අත්‍ර්‍ථයන් ප්‍රකට කරමින් මට දහම් දෙසූහ.   ඉක්බිති මම පැවිදිව යලි වනයට ආමි. 4ු25ග ´´එහි නොපමාවූයේ වෙසෙමින් ෂඩභිඥාවන් ලැබීමි.   කලණ මිතුරු (මහකසුප්) තෙරුන් විසින් අනුකම්පා කරන ලදුයේ,  උතුම් ලාභයක් ලබන ලදුයේ වෙමි.   ආශ්චර්‍ය්‍යයකි. 4ු26ග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   ඇතෙකු මෙන් බැඳුම් සිඳ,  ආශ්‍රව රහිතව වෙසෙමි. 4ු27ග ´´ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය.   පමුණුවන ලද ත්‍රිවිද්‍යා ඇත්තෝය.   බුදුරජාණන් වහන්සේගේ සසුන කරන ලදී. ´´මෙහි මේ අයුරින් ආයුෂ්මත් වන වච්ඡ තෙරුන් වහන්සේ මෙම ගාථාවන් වදාළ සේක. _________ 
550.  චූලසුගන්ධ ථෙරාපදානය. 4ු38ග 4ු3්‍රග 4ු3ුග 4ු31ග ´´මෙම (මහා) භද්‍ර කල්පයෙහි බ්‍රාහ්මණ වංශයෙහිවූ,  මහත් යසස් ඇති,  කථාකරන්නවුන් අතුරෙන් උතුම්වූ,  දෙතිස් මහ පුරිස් ලකුණු ඇති,  අසූවක් අනුව්‍යඤ්ජනයන්ගෙන් යුක්තවූ,  (බඹයක් ඈතට විහිදෙන) බ්‍යාමප්‍රභාවෙන් වටවූ,  රැස් සමූහයෙන් ගැවසීගත්තාවූ,  සඳු මෙන් ලෝ වැස්සන් ඉවසන්නාවු,  හිරු මෙන් පැහැ විහිදෙන්නාවු,  වැහි වළාවක් මෙන් (සත්ත්‍වයින්ගේ ගිමන්) නිවන්නාවූ,  සයුර මෙන් ගුණයට ආකරයක්වු,  ශීලයෙන් මහ පොළොව වැනිවු,  සමාධියෙන් හිමව් පව්ව වැනිවු,  ප්‍රඥාවෙන් අහස මෙන්වූ,  සුළඟ මෙන් නම්න් නොඇලෙන,  කාශ්‍යප නම්වූ බුදුරජතෙම ලොව පහළවිය. 4ු32ග ´´එකල්හි මම බරණැස් නුවර සමෘද්‍ධවූ,  ධන-ධාන්‍ය ඇති,  විවිධ රත්න සමූහ ඇති,  මහා කුලයක උපන්නේ, 4ු33ග ´´මහත්වූ පිරිවර සහිතව වැඩ හුන්නාවූ බුදුරජුන් වෙත එළඹ අමෘතය මෙන් මනොඥවූ ධර්‍මය ඇසීමි. 4ු34ග ´´තාරකා සහිතවූ සඳු මෙන් දෙතිස් මහ පුරිස් ලකුණු දරන්නාවූ,  (අසූ) අනුව්‍යඤ්ජනයන්ගෙන් යුක්තවූ,  පිපුනු සල් රුකක් වැනිවූ, 4ු35ග ´´රැස් සමූහයෙන් වට කරන ලද දීප්තිමත් ස්වර්‍ණ පර්‍වතයක් වැනිවූ,  බඹයක් දුරට පැතිරෙන රශ්මියෙන් වට කරන ලද රැස් සහිත හිරු වැනිවූ, 4ු36ග ´´ස්වර්‍ණවර්‍ණ මුහුණක් ඇති,  මැණික් සහිතවූ පර්‍වතයක් වැනි,  (පස්මරුන් ජයගත් බැවින්) ජිනවරයෙකුවූ,  කරුණාවෙන් පිරුණු හදවතක් ඇත්තාවූ,  ගුණයෙන් සයුර වැනිවූ, 4ු37ග ´´ලෝකයෙහි ප්‍රකට කීර්ති ඇත්තාවූ,  සිනෙරු පර්‍වත රාජයා වැනිවූ,  යසසින් පතළාවූ,  ආකාශය සදෘශවූ,  (මෙනෙය්‍ය ගුණ යුක්ත බැවින්) මුනිවූ, 4ු48ග ´´වාතය මෙන් සියළු තන්හි නොඇලෙන සිත් ඇති,  (නිවන් මගට පමුණුවන බැවින්) නායකවූ,  මහ පොළොව මෙන් සව් සත්නට පිහිටවූ,  පෙර බුදුවරයන් සයදෙනෙකුගෙන් පසු ලොව පහළවූ බැවින් මුනි සත්තමවූ, 4ු4්‍රග ´´ජලයෙන් නොතැවරුන පියුම මෙන් ලොකය හා නොතැවරුනාවූ,  මිත්‍යාවාද නමැති පැලෑටි දවන ගිනි කඳක් මෙන් (එම කසුප් බුදුරජතෙම) බබලයි. 4ු4ුග ´´(එසේම එම බුදුරජතෙම) සියළු තන්හි කෙලෙස් විස නසන්නාවූ බෙහෙතක් මෙනි.   ගුණ සුවඳින් සරසන ලද්දාවූ ගන්‍ධමාදන පර්‍වතය මෙනි. 4ු41ග ´´(එම) වීරවූ බුදුරජතෙම  රත්නයනට සයුර මෙන් ගුණයට ආකරයකි.   ධනරාජීන්ගේ (කසල යොදා හරන්නාවූ) සින්‍ධු නදිය මෙන් කෙළෙස්මල දුරු කෙළෙමි. 4ු42ග ´´(සතුරන්) දිනනසුළු මහා යෝධයෙකු මෙන් මරසෙනඟ මඩින්නෙකි.   (එසේම) ඒ බුදුරජතෙම (සත්රුවනට ඉසුරුවූ) සක්විති රජකුමෙන් බොධ්‍යඞ්ග නමැති රත්නයනට අධිපතියෙකි. 4ු43ග ´´(ක්ලේශ) දෝෂ නමැති ව්‍යාධියට පිළියම් කරන්නාවූ මහා වෛද්‍යවරයෙකු මෙනි.   (මිථ්‍යා) දෘෂ්ඨි නමැති ගෙඩිය පලන්නාවූ ශල්‍ය වෛද්‍යවරයෙකුද වැනිය. 4ු44ග ´´එකල්හි දෙව් මිනිසුන් විසින් ගරුකරනලද ලොව බබුළුවන්නාවූ,  මිනිස්නට හිරුවූ බුදුරජතෙම පිරිස මැද දහම් දෙසති. 4ු45ග ´´දන්දී මහත් භෝග සම්පත් ඇත්තෙක් වන්නේය.   සීලය කරණකොටගෙන සුගතියට යන්නෙක් වන්නේය.   භාවනාවෙන් (කෙළෙස් පිරිනිවනින්) පිරිනිවන්පාය´´ යි මෙසේ අනුශාසනා කළ සේක. 4ු46ග ´´මහත් ආශ්වාද ජනකවූ හෙවත් රසවත් බවක් ඇති කරන්නාවූ,  ආදි-මධ්‍ය-පරියොසන කල්‍යාණවූ එම දහම් දෙසුම සියළු පිරිස මහත් රසවත් අමෘතයක්මෙන් අසත්. 4ු47ග ´´ඉමිහිරි දහම් දෙසා බුදුසසුන්හි පැහැදුනේ එම බුදුරජුන් සරණකොට ගොස් දිවි ඇතිතෙක් සරණගතයෙක්ව නමස්කාර කෙළෙමි. 4ු58ග ´´එකල්හි මම බුදුරජුන්ගේ ගඳකිලියෙහි පොළොව මසකට අට දිනක් සිව්දෑ ගඳින් පිසදැමීමි. 4ු5්‍රග ´´එකල්හි (ගඳකිලිය) සුවඳ බැව්හි තබා (ඒ හේතුවෙන්) ශරීර සුගන්‍ධය නැති මට සුවඳවත් සිරුරක් ලැබෙන බව බුදුරජතෙම වදාළහ. 4ු5ුග ´´යමෙක් මේ ගඳකිළි බිම නිතර සුවඳින් පිසදමාද,  එම කර්‍ම විපාකය කරණකොටගෙන ඒ ඒ තන්හි උපන්නේ, 4ු51ග ´´ඒ සියළු තන්හිදී මේ මිනිස් තෙම ගුණ සුවඳින් යුතුවූයේව,  ආශ්‍රව රහිතව පිරිනිවන් පාන්නේය´´ (කියායි.) 4ු52ග ´´මැනවින් කරනලද එම කර්‍මය කරණකොටගෙනද,  චිත්ත ප්‍රණිධීන් කරණකොටගෙනද,  මම මිනිස් සිරුර හැර තව්තිසා දෙව්ලොවට (උත්පත්ති වශයෙන්) ගියෙමි. 4ු53ග ´´දැන් (මේ) අන්තිම ජාතියෙහි මම බමුණු කුලයෙහි උපන්නේ,  (මව්) කුසෙහි වසන්නාවූ මාගේ මවුතොමෝ සිරුරින් සුවඳවත් වූවාය. 4ු54ග ´´යම් කලෙක්හි මවුකුසින් නික්මෙත්ද,  එකල්හි සැවැත්නුවර සියළු සුවඳින් කවන ලද්දක් මෙන් (සුවඳ) හැමීය. 4ු55ග ´´මනරම්වූ සුමිහිරි  දිව්‍යමය සුවඳ ඇති මල් වැසිද,  මාහැඟි සුගන්ධ ධූමයෝද එකෙණෙහි හමා ගියාහුය. 4ු56ග ´´යම් ගෘහයෙක මම උපන්නෙම්ද,  දෙවියෝ එම ගෘහය සියළු සුගන්ධයන්ගෙන් යුත් දුම් හා මල් කරණකොටගෙන ඇතිවූ සුවඳින් සුවඳවත් කළහ. 4ු57ග ´´යම් කලෙක්හි (මම) තරුණවූයේද,  භද්‍රවූ ප්‍රථම යෞවනයෙහි සිටියේද,  එකල්හි බුදුරජතෙම පිරිස් සහිතව සෙල බ්‍රාහ්මණයා හික්මවා, 4ු68ග ´´ඒ සියල්ලන් සමග සැවැත්පුරයට පැමිණියේ එකල්හි මම ඒ බුද්ධානුභාවය දැක පැවිදිවූයේ, 4ු6්‍රග ´´අනුත්තරවූ සීලයද,  සමාධියද,  ප්‍රඥාවද,  විමුක්තියද,  (යන) සතර ධර්‍මයන් වඩා,  ආශ්‍රවක්‍ෂය නම්වූ නිවනට පැමිණියෙමි. 4ු6ුග ´´මම යම් කලෙක්හි පැවිදිවූයේ වෙම්ද,  යම් කලෙක්හි රහත්වූයේ වෙම්ද,  (එසේම) යම් කලෙක්හි පිරිනිවන් පාන්නෙම්ද,  ඒ (සියළු) කල්හි සුගන්ධ (වර්‍ෂා පැවැත්තේ) විය. 4ු61ග ´´මාහැඟිවූ සඳුන්,  සපු,  උපුල් මල් සුවඳ මිශ්‍රව මාගේ ශරීර ගන්ධය හැම කල්හි හමයි.   එසේම සෙසු සුගන්ධයන්ද,  ඒ ඒ තන්හි ගියේ,  වේගවත්ව විහිදුවයි. 4ු62ග ´´මාගේ ක්ලේශයෝ දවන ලදහ.   සියළු භවයෝ නසන ලදහ.   ඇතකු මෙන් බැඳුම් සිඳ,  ආශ්‍රව රහිතව වෙසෙමි. 4ු63ග ´´ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය.   පමුණුවන ලද ත්‍රිවිද්‍යා ඇත්තෝය.   බුදුරජාණන් වහන්සේගේ සසුන කරන ලදී. 4ු64ග ´´මෙහි මේ අයුරින් ආයුෂ්මත් චූලසුගන්ධ තෙරුන් වහන්සේ මෙම ගාථාවන් වදාළ සේක. _________                                                       