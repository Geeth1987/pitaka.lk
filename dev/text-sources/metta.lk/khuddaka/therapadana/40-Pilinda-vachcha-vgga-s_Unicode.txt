      289ඡසකසබා් ඩ්ජයජය් ඩටට්9ි   ඤෆු ු736රැ%  
13.  අපදාන පාළිය. _____ 
1.  ථෙරාපදානය. _____ 
40.  පිළින්දවච්ඡ වග්ග. _____  
391.  පිළින්දවච්ඡ ථෙරාපදානය. 1152ග ´´මම හංසවතී නගරයෙහි දොරටුපාලයෙක් වීමි.   මාගේ ගෘහයෙහි රැස්කරණලද නිරවුල් අපමණ භෝග සම්පත්ද විය. 1153ග ´´මමඑකල්හි පහයෙහි වාඩිවී විවේකීව හිඳ සිත පහදවා මෙසේ සිතීමි. 1154ග ´´මා විසින් භොග සම්පත්තීහු ලබන ලදහ.   මාගේ අන්තො නගරය සමෘද්‍ධය.   පෘථිවීශ්වරවූ ආනන්‍ද රජ තෙමේද (බුදුරජුන් ප්‍රධාන සංඝයාට දානය සඳහා) ආරාධනය කෙළේය. 1155ග ´´සර්‍වඥ තෙම ලෝවැඩ සඳහා පහළවන්නේ වේ.   මේ (ඒ) සර්‍වඥ තෙම ලොව පහළවිය.   මාගේ භොගයොද විද්‍යමාන වෙත්.   ශාස්තෘන්වහන්සේට දනක් දෙන්නෙමි. 1156ග ´´පදුම නම් රාජ පුත්‍රයා විසින් බුදුරජාණන් වහන්සේ කෙරෙහි උතුම් දානයක් දෙන ලදී.   (එම දානයෙහි) හස්තිරාජයන්ද,  පර්‍ය්‍යඬ්කයන්ද,  හේත්තුවන ඇඳිද යන බොහෝ දේ වෙයි. 1157ග ´´මමද උතුම්වූ සංඝයා කෙරෙහි දනක් දුන්නෙමි.   අනුන් විසින් නොදුන් විරූ (දෑ දීමෙහි) ආදි කර්මිකයෙක් වන්නෙමි. 1168ග ´´යමක් පිළිබඳවූ දීමෙහි සැපවත්වූ විපාකයක් ඇද්ද,  මම (ඒ විපාකයන්) නන් අයුරින් සිතා මාගේ අදහස් සපුරාලන පරිෂ්කාර දානය (මේ මේයයි) දුටිමි. 116්‍රග ´´උතුම්වූ සංඝයා කෙරෙහි පිරිකර දෙන්නෙමි.   අනුන් විසින් නොදුන් විරූ (දෑ දීමෙහි) ආදි කර්මිකයෙක් වන්නෙමි. 116ුග ´´එකෙණෙහි කුළු පොත්තන් (බට ලී කර්‍මාන්ත කරන්නන්) වෙත එළඹ ඡත්‍රයක් කරවීමි.   (එබඳු) ඡත්‍ර ලක්‍ෂයක් එක් රැස් කෙළෙමි. 1161ග ´´(එසේම) වස්ත්‍ර ලක්‍ෂයක්ද එක් රැස් කෙළෙමි.   පාත්‍ර ලක්‍ෂයක්ද එක් රැස් කෙළෙමි. 1162ග ´´වෑද,  කුඩ,  පිහියද,  හිඳිකටුද,  නියපොතු කපනා පිහියද ඊට සුදුසු ලෙස කරවා කුඩය යට (පැත්තෙහි) එල්බ වීමි. 1163ග ´´පවන් අතුද,  වටාපත්ද,  මොණර පියාපත්ද,  සෙමර වල්ගද,  පෙරහන්කඩද,  තෙල් බඳුන්ද එයට සුදුසු ලෙස කරවීමි. 1164ග ´´ඉදිකටු ගුලාද,  උරහිසේ එල්ලන (අංසකඩ) පටිද,  එසේම හිණ බඳනා පටිද,  කුඩා මේස,  කනප්ප,  පාත්‍ර අඩි ආදී මැනවින් ආධාරකද එයට සුදුසු ලෙස කරවීමි. 1165ග ´´පරිභොගයට ගන්නා බඳුන්ද,  එසේම ලොහො තලිද,  බෙහෙත් (වර්‍ග) වලින් පුරවා මම ඡත්‍රය යට තැබීමි.   (කිනම් බෙහෙත්ද යත්?) 1166ග ´´වදකසාය,  සැවැන්න (විෂ්ණුක්‍රාන්ති) මුල්ය,  දඬුවෙල්බෑ මීය,  පිප්පිලි නොහොත් පුලිලය,  මිරිස්ය,  අරළුය,  හිඟුරුය යන මේ සියල්ල බඳුන්හි පිරවීමි. 1167ග ´´සෙරෙප්පුද,  මිරිවැඩිද,  එසේම නෑමෙන් පසු දිය පිසනා දිය පිස්නාවන්ද,  මැනවින් කළ සරයටිද එයට සුදුසු ලෙස කරවීමි. 1178ග ´´බෙහෙත් අඳුන් නාලිකා (භාජනද),  (බෙහෙත් ගෑම් ආදිය සඳහා ගන්නා) ලොහොකුරු හෝ උණ පතුරුද,  දම් කොතුරු (පැන් කෙණ්ඩිය) ද,  කෙසි (යතුරු) ද,  පස් වර්‍ණයකින් (පාට පසකින්) වසා කළ කෙසිඟුලා හෙවත් යතුරු දමන කොපුද, 117්‍රග ´´යමක් එල්ලා ගැනීම සඳහා උරහිසේ යොදන පටිද,  දුම් (බොන) පයිප්පද,  දල්වන පහන්ද නොහොත් පහන් එල්ලන කොකුද,  ධාන්‍ය මැනීමට ගන්නා තිඹ නම් මිණුම්ද,  කරඬුද එයට සුදුසු ලෙස කරවීමි. 117ුග ´´හඩුද,  කතුරුද,  යලිදු මල හරනා හඬුද,  බෙහෙත් දමනා පසුම්බිද,  එයට සුදුසු ලෙස කරවීමි. 1171ග ´´දිත්හඟලා පුටුද,  කුඩා පුටුද,  ඇඳි නැති (පා සතරකින් යුත්) අසුන්ද,  මම එයට සුදුසු ලෙස කරවා ඡත්‍රයට තැබීමි. 1172ග ´´එළු ලොම් පිරවූ ගුදිරිද,  පුලුන් පිරවු ගුදිරිද,  යලිදු පුටුවලට දමන ගුදිරිද,  මැනවින් කරන ලද මෙට්ටද,  එයට සුදුසු ලෙස කරවිය. 1173ග ´´කුරුවින්‍දක පාෂාණද,  මී ඉටිද,  (තල) තෙල්ද,  ඇඟ ඉලීමට ගන්නා පෙණද,  (ඇඟ ඉලීමට ගන්නා මට කළ) ගල් පතුරුද, 1174ග ´´සෙනසුන්ද,  පාපිසිද,  සෙනසුන්හි පරිභොගයට ගන්නා (සැරයටි ආදී) දඬුද,  දැහැටිද,  ආටලී නම් ද්‍රව්‍යයද,  හිසෙහි ගල්වන ගන්ඩ (තෛලාදිය) ද, 1175ග ´´ගිනිගානා දඬුද,  පිදුරු යොදා කළ පුටුද,  පාත්‍රයන් වහන පියන් හා තලිද,  දිය ගන්නා පිණිස යොදන කිණිසිද,  සුණු වර්‍ගද,  පඬු ඔරුද, 1176ග ´´(හමදනා) මුස්නුද,  දිය බඳුන්ද,  එසේම වැසි සළුද,  හිඳිනා ඇතිරිද,  වණ බඳින රෙදි පටිද,  හඳනද, 1177ග ´´තනිපට සිවුරු හා දෙපට සිවුරුද,  නශ්‍ය කරණ ද්‍රව්‍යද,  මුව දෝනා බඳුන්ද,  ඇඹුල්කාඩි (විනාකිරි) ද,  ලුණුද,  බොහෝවූ මීද,  දිහියෙන් කළ පාන වර්‍ගද, 1288ග ´´දුම් අල්ලන ද්‍රව්‍යද,  ඉටිද,  රෙදි කැබලි (පාන්කඩ) ද,  මුව පිස්නා (ලේන්සු) හා නූල් දැයි (මෙසේ) දියයුතු යමක් ඇද්ද,  (ඒ) යමක් ශාස්තෘන් වහන්සේට කැපද, 128්‍රග ´´මේ සියල්ල රැස් කරවා මහර්ෂීවූ බුදුරජුන්ගේ පියාවූ ආනන්‍ද රජු වෙත එළඹියෙමි.   එළඹ,  හිස නමා වැඳ,  මෙම වචනය කීමි. (කෙසේද යත්?) 128ුග ´´(අප දෙදෙන) එකට ඉපිද,  එකට වැඩුනෝ වෙමු.   දෙදෙනාගේ සිතද එක්වම පවතී.   දෙදෙනා පිළිබඳව සුවදුක් දෙදෙනාටම සාධාරණය.   (දෙදෙනාම ඔවුනොවුනට) අනුව පවත්නෝ වෙමු. 1281ග ´´සතුරන් මඩනාවූ රජතුමනි,  මාගේ සිතෙහි තොප අයත් හෙවත්,  තොප විසින් මැඩලිය යුතු දුකක් නැත.   ක්‍ෂත්‍රියයාණෙනි,  ඉදින් හැකිවෙහි නම් එම දුක දුරු කරන්නෙහිය කියායි. 1282ග ´´ඔබගේ දුක මගේ දුකය.   දෙදෙනාගේම සිත එක් බඳුය.   ඉදින් තාගේ දුක මා අයත්නම් හෙවත් මා විසින් මැඩලිය හැක්කක් නම්,  එය අවසන්වීයයි දැනගනුව. 1283ග ´´මහරජතුමනි,  මගේ දුරුකළ නොහැකි එක් උතුම් දෙයකැයි දැනගනුව.   එය කිරීමෙහි පොහොසත් වන්නේ නම් (කරන බවට) ගර්ජනය කරනු මැනවි. 1284ග ´´විජිතය (පිළිබඳ) යම්තාක් දේ ඇද්ද,  ඉදින් මෙකී දෙයකින් ඔබට ප්‍රයෝජන නම් කම්පා නොවූයේම (එය) දෙන්නෙමි. 1285ග ´´දේවයන් වහන්ස,  ඔබ විසින් (එසේ කරණ බවට) ගර්‍ජනය තරන ලදී.   එබඳු බොහෝ ගර්ජිතයන් (ඇතැම් විට) බොරු වන්නේය.   අද ඔබ සියළු ධර්‍මයන්හි පිහිටියෙක්දැයි දැන ගන්නෙමි´´ 1286ග ´´(ඇති) යමක් දෙන්නාවූ මා (ඔබ) දැඩි ලෙස පෙළන්නෙහිය.   මා පෙළීමෙන් ඔබට ඇති ප්‍රයෝජනය කිම?   තා විසින් පතන ලද්ද මට කියව. 1287ග ´´මහරජතුමනි,  මම අනුත්තරවූ බුද්‍ධ ශ්‍රේෂ්ඨයන් වහන්සේ කැමැත්තෙමි.   සම්බුදුරජුන් වළඳවන්නෙමි.   ජීවිතය (බඳු) මාගේ වචනය (අන්ලෙසකින්) නොවේවා. 12්‍ර8ග ´´මම ඔබට අනික් වරයක් දෙමි.   තථාගතයන් වහන්සේ නොඉල්ලනු මැනව.   ජොතිරස නම් මැණික වැනිවූ බුදුරජ තෙම කිසිවෙකුට නොදිය යුත්තෙකි.´´ 12්ර්‍‍රග ´´දෙවයන්වහන්ස,  ඔබ විසින් තමාගේ ජීවිතය වුවද දෙමැයි ගර්ජනය කරන ලදුයේ නොවේද?   ජීවිතය දෙන්නාහු විසින් බුදුරජුන් දීම සුදුසුය.´´ 12්‍රුග ´´බුදුරජතෙම (වෙන්කොට) තැබිය යුතුය.   සර්‍වඥතෙම කිසිවෙකුට නොදිය යුතු වේ.   මා විසින් බුදුරජතෙම දෙමැයි පිළිවදන් නොදෙන ලදී.   (අනික් කැමතිතාක්) අපමණවූ ධනය ඉල්ලනු මැනව.´´ 12්‍ර1ග ´´අධිකරණයට පැමිණෙමු.   අධිකරණයෙහිදී (කරුණු) විචාරන්නෙමු. 12්‍ර2ග ´´රජුන් අත් ගෙන විනිශ්චය (උසාවියට) ගියෙමි.   විනිසකරුවන් ඉදිරියෙහි මෙම වචනය කීමි.´´ 12්‍ර3ග ´´විනිසකරුවෝ මාගේ (වචනය) අසත්වා.   කිසිවක් නොතබා මට රජතෙම වරයක් දුන්නේය.   ජීවිතය පවා පැවරිය හෙවත් කැමතිවුවහොත් දෙන බව කීය.´´ 12්‍ර4ග ´´මට (එසේ) වර දුන් මම බුදුරජුන් ඉල්ලීමි.   මම බුදුරජතෙම මැනවින් දෙන ලද්දේ වේද,  එසේ නොදෙන ලද්දේ නම් (එය වරදකැයි) මාගේ සැකයකි. 12්‍ර5ග ´´තාගේ වචනයද,  පෘථිවිපාලකවූ රජුගේ වචනයද අසන්නෙමු.   දෙදෙනාගේම වචන අසා මෙහි සැක දුරුකරන්නෙමු.´´ 12්‍ර6ග ´´දේවයන් වහන්ස,  කිසිවක් තබා නොගෙන,  සියල්ලම ගතයුතු සේ කොට,  (ඒ) සියල්ල ඔබ වහන්සේ විසින් මොහුට දෙන ලදද,  ජීවිතය (දෙන බව කියා) පැවරීද?´´ 12්‍ර7ග ´´(හෙතෙම) කරදරයට පැමිණියෙක්ව,  උතුම් වරයක් ඉල්ලීය.   අතිශයින් දුකට පත් මොහු දැන (කැමති සියල්ලක්ම දෙමැයි) සර්‍වග්‍රාහිකකොට වරයක් දුනිමි.´´ 12ු8ග ´´දෙවයන් වහන්ස,  පරාජය ඔබ වහන්සේටය,   බුදුරජතෙම ඔහුට දිය යුතුය.   දෙදෙනාගේම සැක පසිඳන ලදී.   සත්‍යයෙහි සිටිනු මැනවි.´´ 12ු්‍රග ´´රජතෙම එහිම සිටගෙන විනිසකරුවනට මෙය කීය.   ´´මිත්‍රවරුනි,  මටද තෙපි (වරයක්) දෙන්නහු නම් නැවත මම බුදුරජුන් (ආපසු) ලබමි. 12ුග ´´තාගේ අදහස් සම්පූර්‍ණකොටගෙන,  තථාගතයන් වළඳවා,  ආනන්‍ද රජුහට නැවත (ආපසු) බුදුරජුන් දෙන්නෙහිය.´´ 12ු1ග ´´මම විනිසකරුවනටද,  රජතුමාටද වැඳ සතුටුවූයේ,  ප්‍රමුදිතවූයේම බුදුරජුන් වෙත එළඹියෙමි. 12ු2ග ´´චතුරෝඝයන් තරණය කළාවූ,  ආශ්‍රව රහිතවූ සම්බුදුරජුන් වෙත එළඹ හිස නමා වැඳ මෙම වචනය කීමි. 12ු3ග ´´පසැස් ඇත්තාණන් වහන්ස,  රහතුන් ලක්‍ෂයක් දෙනා වහන්සේ සමග (මාගේ දානය) ඉවසා වදාළ මැනව.   මාගේ සිත සතුටු කරමින් මාගේ නිවසට වඩිනු මැනව.´´ 12ු4ග ´´ලෝවැස්සන්ගේ පූජා සත්කාරයන් පිළිගන්නාවූ,  තුන්ලොවම මැනවින් දතුවාවූ,  පසැස් ඇත්තාවූ පදුමුත්තර බුදුරජ තෙම මාගේ අදහස දැන (එම ආරාධනය) ඉවසූහ. 12ු5ග ´´(මම) ආරාධනය පිළිගත් බව දැන,  ශාස්තෲන් වහන්සේට වැඳ සතුටුව ඔද වැඩි සිත් ඇත්තේ (සිය) නිවසට එළඹියෙමි. 12ු6ග ´´(මම) මිත්‍රාමාත්‍යවරුන් රැස්කරවා මෙම වචනය කීමි.   ´´ජොතිරස´´ නම් මිණිරුවන වැනි අති දුර්ලභ වස්තුවක් මා විසින් ලබන ලදී. 12ු7ග ´´බුදුරජාණන් වහන්සේ පමණ කළ නොහැකි ගුණ ඇති සේක.   උපමාවක් දැක්විය නොහැකිවූ ගුණ ඇති සේක.   ලෝකයෙහි සමාන කළ හැකි කිසිදු වස්තුවක් නැති සේක.   පස්මරුන් ජයගත් සේක.   අප්‍රති පුද්ගල වන සේක.   එම බුදුජුන්හට කුමකින් පුදන්නෙමුද? 1218ග ´´එසේම එම බුදුරජාණන් වහන්සේ අසමසමයහ.   අදුකියහ.   නරශ්‍රේෂ්ඨයහ.   මා විසින් එම බුදුරජුන්හට සුදුසුවූ පූජාවක් (කරනු ලැබීම) දුෂ්කරය. 121්‍රග ´´නොයෙක් මල් රැස්කොට පුෂ්ප මණ්ඩපයක් කරමු.   මේ සියළු පූජා බුදුරජුන්හට සුදුසු වන්නීය. 121ුග ´´මම උපුල්ද,  පියුම්ද,  ඉද්ද මල්ද,  කෝඹු මල්ද,  සපු මල්ද,  නා මල්ද යොදා මණ්ඩපය කරවීමි. 1211ග ´´ඡත්‍රයන්ගේ සෙවනෙහි ලක්‍ෂයක් අසුන් පැණවීමි.   මාගේ අන්තිම ආසනය සියයකට වඩා අගනේය. 1212ග ´´මම ඡත්‍රයන්ගේ සෙවෙනෙහි ලක්‍ෂයක් අසුන් පැනවීමි.   ආහාර පානද පිළියෙළ කරවා (සුදුසු) කළැයි දැන්වීමි. 1213ග ´´කාලය ආරෝචනය කළ කල්හි පදුමුත්තර බුදුරජතෙම ලක්‍ෂයක් රහතුන් සමග මාගේ නිවසට එළඹි සේක. 1214ග ´´ඡත්‍රය මතුයෙහි දරණ,  මැනවින් පිපුණු මල් (එල්ලා) ඇති බැවින් පුෂ්ප මණ්ඩපයක්වූ එහි පුරුෂොත්තමවූ බුදුරජතෙම ලක්‍ෂයක් රහතුන් සමග වැඩහුන් සේක. 1215ග ´´ඡත්‍ර ලක්‍ෂයකි.   (එහි පැණවූ) අසුන් ලක්‍ෂයකි.   බුදුරජාණන් වහන්ස,  (මේවා) කැපය,  නිවරදය,  පිළිගනු මැනවි. 1216ග ´´ලෝකයාගේ පූජාවන් පිළිගන්නාවූ,  ඒ මහා මුනිවූ පදුමුත්තර බුදුරජතෙම මා (සසර සයුරින්) එතර කරනු කැමැත්තේ (එය) පිළිගත් සේක. 1217ග ´´මම එක එක භික්‍ෂුවට වෙන වෙනම පාත්‍ර දුනිමි.   පළමුවෙන් තිබුණු පාත්‍ර ඉවත්කොට හැරියාහුය.   (හැම දෙනා වහන්සේම)  ලෝහ පාත්‍ර දැරුවාහුය. 1228ග ´´බුදුරජතෙම දිවා රෑ සතක් පුෂ්ප මණ්ඩයෙහි වැඩ හුන් සේක.   බොහෝ සත්නට දහම් අවබෝධ කරවමින් දම්සක් පැවැත්වූ සේක. 122්‍රග ´´පුෂ්ප මණ්ඩපය යට දම්සක් පවත්වන කල්හි අසූහාරදහසක් ප්‍රාණීන්හට  ධර්‍මාභිසමය විය. 122ුග ´´සත්වැනි දින පැමිණි කල්හි පදුමුත්තර බුදුරජ තෙම ඡත්‍රච්ඡායාවෙහි (කුඩය සෙවෙනෙහි) වැඩහුන්නේ මෙම ගාථාවන් වදාළ සේක.   (කෙසේද යත්?) 1221ග ´´යම් මානවකයෙක් තෙම (කිසිවකින්) නොඅඩුවූ උතුම් දානයක් දුන්නේද,  මම හේ (කවරෙක්දැයි) කියන්නෙමි.   (එය) කියන්නාවූ මාගේ (වචනය) අසව්. 1222ග ´´ඇත්තුද,  අශ්වයෝද,  රියද,  පාබල සෙනගද යන සිව්රඟ සෙනග මොහු නිතර පිරිවරන්නාහුය.   සර්‍ව දානයාගේ (සියල්ල දීමෙහි) මේ විපාකයයි. 1223ග ´´හස්තියානය,  අශ්වයානය,  පල්ලැක්කි (දෝලා) ය,  සන්‍දමානික නම් යානය යන මෙකී යානයෝ නිරතුරුවම මොහු වෙත එළඹ සිටිත්.   සර්‍වදානයාගේ මේ විපාකයයි. 1224ග ´´සියළු ආභරණයන්ගෙන් සරසන ලද සැට දහසක් රථයෝ නිරතුරුව මොහු පිරිවරන්නාහුය.   සර්‍වදානයාගේ මේ විපාකයයි. 1225ග ´´සැට දහසක් තූර්‍ය්‍යයෝද,  මැනවින් අලංකාර කරණ ලද භෙරීහුද,  මොහුට නිරතුරු වාදනය කරන්නාහුය.   සර්‍වදානයාගේ මේ විපාකයයි. 1226ග 1227ග ´´මැනවින් අලංකාර කරණ ලද සයානූදහසක් ස්ත්‍රීහු විසිතුරු වස්ත්‍රාභරණ ඇත්තාහු,  පළඳින ලද මිණි කොඬොල් ඇත්තාහු,  සිනා සහිත වූවාහු,  මැනවින් හැඳින්විය යුතු ශරීරාවයව ඇත්තාහු,  සිහින් කටී ප්‍රදේශ ඇත්තාහු නිරතුරුවම මොහු පිරිවරන්නාහුය.   සර්‍වදානයාගේ මේ විපාකයයි. 1238ග ´´කප් තිස් දහසක් කල් මුළුල්ලෙහි දෙව්ලොව සිත් අලවා වසන්නේය.   දහස් වරක් දේවේන්‍ද්‍ර  දිව්‍ය රාජ්‍යය කරන්නේය. 123්‍රග ´´දහස් වරක් සක්විති රජ වන්නේය.   (කරවනු ලබන) මහත්වූ ප්‍රදේශ රාජ්‍යය ගණන් වශයෙන් (මෙපමණයයි) ගිණිය නොහැකිය. 123ුග ´´පුණ්‍ය කර්‍මයාගේ (විපාකය හා) යෙදී දෙව්ලොව වසන්නාවූ මොහුට දෙව්ලොව කෙළවරකොට රුවන් සැතක් (ස්වර්‍ණමය කුඩයක්) දරන්නේය. 1231ග ´´යම් කලෙක රෙදි මල්වලින් සෑදූ මහලක්ද,  (එයින් වැටෙන) සෙවනක්ද කැමති වන්නේ නම් (එකල්හි) මොහුගේ සිත දැන (මෙන්) නිරතුරුව සෙවන කරන්නේය. 1232ග ´´කුශල මූලයෙන් මෙහෙයන ලද්දේ,  දෙව්ලොවින් චුතව පුණ්‍යකර්‍ම විපාකය හා යෙදුනේ බ්‍රාහ්මණයෙක් වන්නේය. 1233ග ´´මින් කල්ප ලක්‍ෂයකින් මතුයෙහි ඔක්කාක කුලයෙහි උපදිනා ගොත්‍රයෙන් ගෞතම නම් වූ ශාස්තෘතෙමේ ලොව පහළ වන්නේය. 1234ග ´´ශාක්‍ය කුල ශ්‍රේෂ්ඨවූ ගෙෘතම බුදුරජතෙමේ සියල්ල දැන භික්‍ෂු සංඝයා මැද වැඩ හිඳ (මොහු) එතදග්‍රස්ථානයෙහි තබන්නාහ. 1235ග ´´දෙවියන් විසින්ද,  අසුරයන් විසින්ද,  ගාන්‍ධර්‍වයන් විසින්ද සත්කාර කරණ ලද පිළින්දිවච්ඡ නම් බුද්ධ ශ්‍රාවකයෙක් වන්නේය. 1236ග ´´එසේම හෙතෙම භික්‍ෂූන්හටද,  භික්‍ෂුණීන්හටද (යන) සියල්ලනට ප්‍රියව,  ආශ්‍රව රහිතව වාසය කරන්නේය´´ කියායි. 1237ග ´´මින් සියක් දහස්වන කපෙහි කරන ලද කර්‍මයා (ගේ) විපාකය මට මෙහිදී දැක්වීය.   දුනු දියෙන් මිදුනු හී වේගය මෙන් කෙළෙස් දවන්නේය. 1248ග ´´නිරුත්තරවූ පුණ්‍යක්‍ෂෙත්‍රයෙහි මා විසින් මැනවින් කරණ ලද පුණ්‍යකර්‍මය ආශ්චර්‍ය්‍යයි.   යම් පින් කෙතෙක පින්කම් කොට අචලවූ නිර්‍වාණ පදයට පැමිණියේ වෙම්ද,  එහෙයිනි. 124්‍රග ´´යම් මානවකයෙක් තෙම කිසිවකින් නොඅඩුවූ උතුම් දනක් දුන්නේද,  පළමුකොටම (එහි) ප්‍රමුඛයා වූයේද,  එම දානයාගේ මේ විපාකයයි. 124ුග ´´බුදුරජුන් කෙරෙහිද,  ගණ ප්‍රධානවූ සංඝයා කෙරෙහිද ඡත්‍රයන් පුදා,  මාගේ එම කර්‍මයට සුදුසුවූ අනුසස් අටක් අනුභව කරමි. 1241ග ´´ශීත හෝ ඌෂ්ණය හෝ නොදනිමි.   දැළි කුණු නොතැවරේ.   උවදුරු විපත් නැතිවේ.   හැම කල්හි පුදන ලද්දෙක් වෙමි. 1242ග 1243ග ´´සියුම් සිවි ඇත්තේ වෙමි.   සිත පිරිසිදුවේ.   භවයෙහි සැරිසරන්නාවූ මට මෙම ජාතිය හැර අනික් හැම ජාතියකදීම එම කර්‍මයාගේ බලයෙන් සියළු අලංකාරයන්ගෙන් යුක්තවූ විසි දහස් ගණන් කුඩ මාගේ හිසට දරත්. 1244ග ´´මේ ජාතියේ මාගේ ඡත්‍රධාරණයක් (කුඩ දැරීමක්) නැත්තේ මන්ද?   මා විසින් කරණ ලද සියළු කර්‍මය විමුක්ති ඡත්‍ර ලාභයට (නිවන් ලැබීමට) හේතුවූ බැවිනි. 1245ග ´´බුදුරජුන් කෙරෙහිද,  ගණ ප්‍රධානවූ සංඝයා කෙරෙහිද වස්ත්‍ර දී මාගේ එම කර්‍මයට සුදුසුවූ අනුසස් අනුභව කරමි. 1246ග ´´ස්වර්‍ණ වර්‍ණ වූයේ,  රජස් රහිත වූයේ,  ප්‍රභා සහිත වූයේ,  ප්‍රතාපවත් වූයේ භවයෙහි සැරිසරන්නාවූ මාගේ සිරුර සිනිඳු වේ. 1247ග ´´සුදුවන්වූද,  කහවන් වූද,  ලෙහෙවන් වූද සිය දහස් වස්ත්‍රයෝ මාගේ මස්තකයෙහි (හිසට) දරත්.   වස්ත්‍ර දානයාගේ මේ විපාකයයි. 1258ග ´´කොසෙය්‍ය වස්ත්‍රය,  කම්බල නම් වස්ත්‍රය,  කොමු පිලිය,  කපු පිලිය යන මේ වස්ත්‍ර එම කර්‍මයන්ගේ ඵලයෙන් මම සියළු තන්හිදී ලබමි. 125්‍රග ´´බුදුරජුන් කෙරෙහිද,  ගණ ප්‍රධානවූ සංඝයා කෙරෙහිද පාත්‍රදී මාගේ එම කර්‍මයට සුදුසුවූ අනුසස් දසයක් අනුභව කරමි. 125ුග ´´රන්තලිද,  මිණිතලිද,  රිදීතලිද,  පියුමරාමිණිමුවා තලිද,  හැම කල්හි පරිභෝග කරමි. 1251ග ´´උවදුරු රහිතවූයේ,  විපත් රහිතවූයේ,  හැම කල්හි (සියල්ලන් විසින්) පුදන ලදුයේ වෙමි.   ආහාරපාන,  වස්ත්‍ර,  සයනාසන ලබන්නෙක්ද වෙමි. 1252ග ´´මාගේ භෝගයෝ විනාශ නොවෙත්.   මම නැවතුනාවූ සිත් ඇත්තේ වෙමි.   හැම කල්හි ධර්‍මය කැමති වෙමි.   කෙලෙස් නැතිවූයේ,   ආශ්‍රව රහිතද වෙමි. 1253ග ´´දෙව් ලොවෙහිද,  මිනිස් ලොවෙහිද මෙකී ගුණයෝ මා අනුවම ගියාහුය.   ගසේ සෙවන (ගස නොහරින්නාක්) මෙනි.   සියළු තන්හිදී මා අතහැර නොදමන්නාහුය. 1254ග ´´මම විසිතුරු බන්‍ධනයන්ගෙන් බඳනා ලද මැනවින් කළ බොහෝ දැලිපිහිද බුද්ධශ්‍රේෂ්ඨයන් වහන්සේට හා එසේම සංඝයාටද පුදා 1255ග ´´සූරවූයේ,  කලබල නොවූයේ,  විශාරද බැව්හි කෙළ පැමිණියේ වෙමි.   හැම කල්හි (කෙළෙස් වසඟව යා නොදී) දැඩිකොට ගත් සිත් ඇත්තේ,  නුවණැත්තේ වීර්‍ය්‍යවත්ද වෙමි. 1256ග ´´මම සියුම්වූ,  අවමානවූ,  පිරිසිදුවූ කෙළෙස් සිඳීමේ නුවණද එම පුණ්‍යකර්‍ම බලයෙන් හැමතන්හිදී ලබමි. 1257ග ´´පහන් සිත් ඇත්තේ,  බුදුරජුන් කෙරෙහිද,  සංඝයා කෙරෙහිද කොරොස් නොවූ,  රළු නොවූ,  මැනවින් දෙවූ බොහෝ ආයුධ දී එසේම, 1268ග 126්‍රග ´´මාගේ එම කර්‍මයට සුදුසුවූ අනුසස් පසක් අනුභව කරමි.   (එනම්) කල්‍යාණ චිත්තයද,  වීර්‍ය්‍යයද,  ක්‍ෂාන්තියද,  මෛත්‍රී ශාස්ත්‍රයද,  තෘෂ්ණා හුල සිඳින ලද බැවින් වජ්‍රායුධය හා සමාන අනුත්තර නුවණවූ ප්‍රඥා ශස්ත්‍රය (ප්‍රඥා ආයුධය) ද එම කුශලකර්‍ම බලයෙන් ලබන්නේය. 126ුග ´´බුදුරජුන් කෙරෙහිද,  ගණ ප්‍රධානවූ සංඝයා කෙරෙහිද හිඳි (කටු) දී මාගේ එම කර්‍මයට සුදුසුවූ අනුසස් පසක් අනුභව කරමි. 1261ග ´´කුදු මහත් භවයෙහි සැරිසරන්නේ,  හැම කල්හි සැක නැත්තේ,  කුකුස් සිඳින්නේ,  මනා රූ ඇත්තේ,  භොග සම්පත් ඇත්තේ,  තියුණු පැණවත්වූයේ වෙමි. 1262ග ´´ගැඹුරුවූද,  සියුම්වූද තැන් හා අරුත් නුවණින් දුටුවෙමි.   මාගේ මොහඳුරු නසන්නානවූ විදුරු අගක් මෙන් (සියුම්) නුවණද වේ. 1263ග ´´බුදුරජුන් කෙරෙහිද,  ගණ ප්‍රධානවූ සංඝයා කෙරෙහිද නිය කපන කුඩා පිහි (ආයුධ) දී මාගේ එම කර්‍මයට සුදුසුවූ අනුසස් පසක් අනුභව කරමි. 1264ග ´´බොහෝ දාසි දාසයන්ද,  ගව අශ්වයන්ද,  බැලමෙහෙ කරන්නන්ද,  ආරක්‍ෂකයන්ද,  රවුළු බාන්නන්ද,  (ඉසකෙස් කපන්නන්),  බත් පිළියෙළ කරන්නන්ද,  (සූප වර්‍ග පිළියෙළ කරණ) අරක්කැමියන්ද මම භවයෙහි සියළු තැන්හිදී ලබමි. 1265ග ´´ශොභනවූ,  (චිත්‍ර ලෙස කළ) විජිනිපත්ද,  (තල්කොළයෙන් කළ) වටාපත්ද,  බුදුරජුන් කෙරෙහිද,  (උතුම් සඟ ගණ කෙරෙහිද),  දී මාගේ එම කර්‍මයට සුදුසුවූ අනුසස් අටක් අනුභව කරමි. 1266ග ´´ශීතෝෂ්ණ නොදනිමි.   (සිරුරෙහි හොා් සිතෙහි) දාහයක් නැත.   මාගේ කාය චිත්ත සන්තාපයක් නොදනිමි. 1267ග ´´මාගේ ඒ කුශල කර්‍මයාගේ විපාකයෙන් රාගාග්නිය,  ද්වේෂාග්නිය,  මානාග්නිය,  දෘෂ්ඨි අග්නිය යන සියළු අග්නීහු නිවී ගියාහුය. 1278ග ´´මොණර පියාපත්ද,  සෙමෙර වලිගද,  බුදුරජුන් කෙරෙහි හා උතුම් සඟ ගණ කෙරෙහි දී,  මම කෙළෙස් රහිතව,  සන්සිඳුනු කෙළෙස් ඇත්තේව වෙසෙමි. 127්‍රග ´´පෙරහනද,  ධර්‍ම කරක නම්වූ පැන් පෙරහනද බුදුරජුන් කෙරෙහි හා උතුම් සඟ ගණ කෙරෙහි දී මාගේ කර්‍මයට සුදුසුවූ පඤ්චානිශංසයක් අනුභව කරමි. 127ුග ´´මම (සෙසු) සියල්ලන්ගේ ආයුෂ ඉක්මවා දිව්‍යමය ආයුෂ ලබමි.   හැම කල්හි සොරුන් විසින් හෝ බලයෙන් පැහැරගෙන යුත්තෙක් නොවෙමි. 1271ග ´´අවියකින් හෝ,  විසයකින් හෝ වෙසෙසකුදු නොකෙරේ.   එම පුණ්‍ය විපාකයෙන් මාගේ (නියමිත ආයුෂ නොගෙවී) අතරතුර මරණයකුදු නැත. 1272ග ´´බුදුරජුන් කෙරෙහිද උතුම් සඟ ගණ කෙරෙහිද තෙල් ගුලාවන් දී මාගේ කර්‍මයට සුදුසුවූ අනුසස් පසක් අනුභව කරමි. 1273ග ´´මනහර රූ ඇත්තේ,  (එබඳුවූ) මනොඥ හඬ ඇත්තේ,  මැනවින් උසස්වූ (සමාධියෙන් යුත්) සිත් ඇත්තේ,  නොකැළඹුණු සිත් ඇත්තේ,  සියළු ආරක්‍ෂකයින් විසින් රක්නා ලද්දෙක් වෙමි. 1274ග ´´බුදුරජුන් කෙරෙහිද උතුම් සඟ ගණ කෙරෙහිද ගුලාවන් දී මාගේ කර්‍මයට සුදුසු අනුසස් තුණක් අනුභව කරමි. 1275ග ´´චිත්ත සුඛයද,  කාය සුඛයද,  ඉරියව්වලින් හටගත් සුවයද යන මේ ත්‍රිවිධ ගුණයන් (සුව) එම ගුණ්‍ය ඵලයෙන් මම ලබමි. 1276ග 1277ග  ´´චෙතොපරිය ගුණය හෙවත් පෙර ජාතීන් දක්නා නුවණ ලබමි.   දෙවෙනි භවයද සිහි කරමි.   එම පුණ්‍ය ඵලයෙන් සියළු භවයෙහිදීම මනා සිවි ඇත්තේ වෙමි. 1388ග ´´බුදුරජුන් කෙරෙහිද උතුම් සඟ ගණ කෙරෙහිද කාය බන්‍ධනයන් හෙවත් පටි දී මාගේ කර්‍මයට සුදුසු අනුසස් සයක් ලබමි. 138්‍රග ´´සමාධින්හි කම්පා නොවෙමි.   එසේම සමාධීන්හි වර්‍ග වෙමි.   නොබෙදුනු පිරිස් ඇත්තේ වෙමි.   හැමකල්හි අනුන් විසින් පිළිගතයුතු වචන ඇත්තේ වෙමි. 138ුග ´´එළඹ සිටි සිහි ඇත්තේ වෙමි.   මට තැති ගැන්මක් නැත.   මේ ගුණයෝ දෙව්ලොවෙහි වුවද,  මිණිස් ලොවෙහි වුවද (මා) අනුවම එති. 1381ග 1382ග ´´බුදුරජුන් කෙරෙහිද උතුම් සඟ ගණ කෙරෙහිද (පත්තාධාරකාදී භාණ්ඩ තබන) ආධාරකයන් දී පස් අයුරකින් (ලබන ලද) දායාද ඇත්තේ හෙවත් අනුසස් පසක් ලබන ලද්දේ වෙමි.   (එනම්) කිසිවකින් කම්පා නොවෙමි.   මා විසින් අසන ලද යම්කිසි ධර්‍ම කෙනෙක් වෙත්ද,  ඒ ධර්‍මයෝ සිහිය හා නුවණ පොබයන්නෝ වෙති.   සිත්හි ලා දරණ ලද්ද (හෙවත් පාඩම් කළ දෙය) නොවැනසේ.   එම සිත්හි ලා දරණ ලද ධර්‍මයෝ මැනවින් තීරණය කරණ ලද්දාහුද වෙති. 1383ග ´´බුදුරජුන් කෙරෙහිද උතුම් සඟ ගණ කෙරෙහිද පරිභෝග භාජනයක්  දී එම කර්‍මයට සුදුසුවූ අනුසස් තුණක් අනුභව කරමි. 1384ග ´´මම රුවන් මුවාවූද,  මිණිමුවාවූද,  යලි පිළිමිණිමුවාවූද,  පියුම්රාමිණිමුවාවූද බඳුන් ලබමි. 1385ග ´´භාර්‍ය්‍යාවෝද,  දාසිදාසයෝද,  හස්ති අශ්ව රථ පාබල සෙනගද, පතිවෘතා ස්ත්‍රීහුද හැම කල්හි පරිභෝග වස්තූහු වෙත්. 1386ග විද්‍යාවන්ටද,  මන්ත්‍රපදයනටද,  විවිධවූ ආගම් ධර්‍මයනටද,  සියළු ශිල්පයනටද කන් යොමු කරමි.   ඒවා හැම කල්හි ස්වකීය පරිභොගය සඳහා වූවෝ වෙත්. 1387ග ´´බුදුරජුන් කෙරෙහිද උතුම් සඟ ගණ කෙරෙහිද තලි දී මාගේ කර්‍මයට සුදුසුවූ අනුසස් තුනක් අනුභව කරමි. 13්‍ර8ග ´´රුවන් මුවාවූද,  මිණිමුවාවූද,  යලි පිළිමිණිමුවාවූද,  පියුම්රාමිණිමුවාවූද තලි (මම) ලබමි. 13්ර්‍‍රග ´´එලවන් ඇසතුද,  යලි පොකුරුපන්ද,  මිහි බොන සක්ද යන තලි (මම) ලබමි. 13්‍රුග ´´වත්සපන්වූ,  ගුණවත්වූ,  ප්‍රතිපත්ති ඇති ආචාර ක්‍රියාවන්හිද නිපුණු මෙබඳු ගුණ එම පුණ්‍ය කර්‍ම බලයෙන් මම ලබන්නෙමි. 13්‍ර1ග ´´බුදුරජුන් කෙරෙහිද බෙහෙත් දී මාගේ එම කර්‍මයට සුදුසුවූ අනුසස් දසයක් අනුභව කරමි. 13්‍ර2ග ´´ආයුෂඇත්තේ,  බලවත්වූයේ,  චිරගුණ ඇත්තේ,  වර්‍ණවත්වූයේ,  කීර්තිමත්වූයේ,  සැප ඇත්තේ,  උවදුරු රහිතවූයේ,  හැම කල්හි (අනුන් විසින්) පුදන ලදුයේ වෙමි.   එම පුණ්‍ය කර්‍මයාගේ ඵලයෙන් මට ප්‍රිය විප්‍රයෝග දුකක් නැත. 13්‍ර3ග ´´බුදුරජුන් කෙරෙහිද උතුම් සඟ ගණ කෙරෙහිද පාවහන් දී මාගේ කර්‍මයට සුදුසුවූ අනුසස් තුණක් අනුභව කරමි. 13්‍ර4ග ´´හස්ති අශ්ව යානද,  සිවිකා (දෝලා) සන්‍දමානික යන යානයෝද,  සැට ලක්‍ෂයක් මා හැමකල්හිම පිරිවරත්. 13්‍ර5ග ´´භවයෙහි සැරිසරන්නාවූ මට පියවරක් පාසා මැණික්වලින් කරණ ලද්දාවූද,  රුවණින් කරණ ලද්දාවූද (පාවහන්) නිපදිත්. 13්‍ර6ග ´´නියම කළ දෙය කරා දුවත්.   ආචාර ගුණ ශෝධනය කෙරෙත්.   එම පුණ්‍ය ඵලයෙන් මම මෙම ගුණ ලබන්නෙමි. 13්‍ර7ග ´´බුදුරජුන් කෙරෙහිද උතුම් සඟ ගණ කෙරෙහිද මිරිමැඩ දී කැමති තාක් කල් ඎද්‍ධිමය මිරිවැඩි නැගී වෙසෙමි. 13ු8ග ´´බුදුරජුන් කෙරෙහිද උතුම් සඟ ගණ කෙරෙහිද දිය පිස්නාකඩ දී මාගේ කර්‍මයට සුදුසුවූ පස් අනුසයක් ලබමි. 13ු්‍රග ´´මගේ සිරුර ස්වර්‍ණ වර්‍ණ වූයේ,  රජස් රහිත වූයේ,  ප්‍රභා සහිත වූයේ,  සිනිඳුද වේ.   දැළි කුණු නොතැවරේ.   එම පුණ්‍ය බලයෙන් මම මෙම ගුණ ලබමි. 13ුග ´´බුදුරජුන් කෙරෙහිද උතුම් සඟ ගණ කෙරෙහිද සරයටි දී මාගේ කර්‍මයට සුදුසුවූ අනුසස් සයක් ලබමි. 13ු1ග ´´මට බොහෝ පුත්‍රයෝ වෙත්.  මාගේ තැති ගැනීමක් නැත.   සියළු ආරක්‍ෂයන් විසින් රක්නා ලදුයේ,  හැම කල්හි බලාත්කාරයෙන් නොපැහැර ගන්නා ලද්දෙක් වෙමි.   මාගේ පැකිලීමක් නොදනිමි.   මාගේ සිත්හි තැති ගැනිමක්ද නැත. 13ු2ග ´´බුදුරජුන් කෙරෙහිද උතුම් සඟ ගණ කෙරෙහිද මාගේ එම කර්‍මයනට සුදුසුවූ අනුසස් අටක් අනුභව කරමි. 13ු3ග ´´සුදුවූද,  කහවන්වූද,  ලෙහෙවන්වූද,  සියළු රෝගයන්ගෙන් වූද,  නොකැලන් පහන් ඇස් ඇත්තේ,  විසල්වූ ඇස් ඇත්තේද වෙමි. 13ු4ග ´´දිවැසද,  අනුත්තරවූ පැණැසද ලබමි.   මම එම පුණ්‍ය ඵලයෙන් මෙම ගුණ ලබමි. 13ු5ග ´´බුදුරජුන් කෙරෙහිද උතුම් සඟ ගණ කෙරෙහිද යතුරු දී දහම් දොර හරවා නුවණ නමැති යතුරුද ලබමි. 13ු6ග ´´බුදුරජුන් කෙරෙහිද උතුම් සඟ ගණ කෙරෙහිද යතුරු දී මාගේ එම කර්‍මයට සුදුසුවූ අනුසස් දෙකක් අනුභව කරමි.   මම රහිතවූයේ,  භවයෙහි සැරිසරන්නේ,  ස්වල්පවූ ක්‍රොධ ඇත්තේ ආයාස වෙමි. 13ු7ග ´´බුදුරජුන් කෙරෙහිද උතුම් සඟ ගණ කෙරෙහිද අංසයෙහි ලන පසුම්බි දී මාගේ එම කර්‍මයට සුදුසුවූ අනුසස් පසක් අනුභව කරමි. 1318ග ´´සමාධීන්හි කම්පා නොවෙමි.   සමාධීන්හි වසඟව වෙසෙමි.   නොබිඳෙන පිරිස් ඇත්තේ වෙමි.   හැමකල්හි පිළිගතයුතු වචන ඇත්තේ ද වේ.   භවයෙහි සැරිසරන්නාවූ මට භෝග සම්පත් හටගනී. 131්‍රග ´´බුදුරජුන් කෙරෙහිද උතුම් සඟ ගණ කෙරෙහිද දුම් පයිප්ප දී මාගේ එම කර්‍මයට සුදුසුවූ අනුසස් තුණක් අනුභව කරමි. 131ුග ´´මාගේ සිහිය ඎජුවේ.   මැනවින් සම්බන්‍ධවූ නහර ඇත්තේද වේ.   එම පුණ්‍ය ඵලයෙන් මම දිවැස් ලබමි. 1311ග ´´බුදුරජුන් කෙරෙහිද උතුම් සඟ ගණ කෙරෙහිද පහන් මිල දී මාගේ එම කර්‍මයට සුදුසුවූ අනුසස් තුණක් අනුභව කරමි. 1312ග ´´ජාතිමත්වූයේ,  සම්පූර්‍ණවූ ශරීරාවයව ඇත්තේ,  ප්‍රඥාවත්වූයේ,  බුද්ධිමත්යයි සම්මතවූයේ,  එම පුණ්‍ය බලයෙන් මෙම ගුණ ලබමි. 1313ග ´´බුදුරජුන් කෙරෙහිද උතුම් සඟ ගණ කෙරෙහිද (ධාන්‍යමාන) බඳුන්ද,  කරඬුද දී මාගේ එම කර්‍මයට සුදුසු අනුසස් දසයක් ලබමි. 1314ග ´´හැමකල්හි ආරක්‍ෂා සහිත වූයේ,  සැපයෙන් යුක්තවූයේ,  මහත්වූ කීර්ති ඇත්තේ,  මනා ගති ඇත්තේ,  විපත්තීන්ගෙන් වෙන්වූයේ,  සියුමැලිවූයේ,  සියළු උවදුරු බැහැර කරණ ලදුයේ, 1315ග 1316ග ´´මහත් ගුණ ලාභීවූයේ,  සමවූ හැසිරීම් ඇත්තේ,  මාගේ මැනවින් බැහැරකළ උද්වේගය (චඤ්චල ගතිය) ද ඇත්තේ,  ධාන්‍ය මිණුම්ද,  කරඬුද,  හස්ත්‍ය අශ්වාදී සිව්රඟ සෙනගද ලබමි.   මාගේ එම සම්පත් විනාශ නොවේ.   තුම්බ නම්වූ ධාන්‍ය මාන භාජන දානයෙහි මේ විපාකයයි. 1317ග ´´බුදුරජුන් කෙරෙහිද උතුම් සඟ ගණ කෙරෙහිද අඳුන් (බේත්) ගුළා දී මාගේ එම කර්‍මයට සුදුසුවූ අනුසස් පසක් අනුභව කරමි. 1328ග ´´සියළු ලක්‍ෂණයන්ගෙන් යුක්තවූයේ,  ආයුෂින් හා ප්‍රඥාවෙන්ද යුතුවූයේ මාගේ හැම කල්හි සියළු ආයාසයන්ගෙන් වෙන්වූ කයද ඇත්තේ වේ. 132්‍රග ´´මුවහත්වූ කතුරු බුදුරජුන් කෙරෙහිද උතුම් සඟගණ කෙරෙහිද දී කෙළෙස් සිඳින්නාවූ,  පිරිසිදුවූ,  අතුල්‍යවූ නුවණ ලබමි. 132ුග ´´බුදුරජුන් කෙරෙහිද උතුම් සඟ ගණ කෙරෙහිද හඬු දී අතුල්‍යවූ,  පිරිසිදුවූ කෙළෙස් සිඳුනා නුවණ ලබමි. 1321ග ´´බුදුරජුන් කෙරෙහිද උතුම් සඟ ගණ කෙරෙහිද නශ්‍ය ද්‍රව්‍යාදියෙන් මාගේ එම කර්‍මයට සුදුසුවූ අට අනුසයක් ලබමි. 1322ග ´´ශ්‍රද්‍ධාවද,  ශීලයද,  ලජ්ජාවද,  භයද,  ශ්‍රුතයද,  ත්‍යාගයද,  ක්‍ෂාන්තියද,  ප්‍රඥාවද මාගේ අටවැනි ගුණයයි. 1323ග ´´බුදුරජුන් කෙරෙහිද උතුම් සඟ ගණ කෙරෙහිද පුටු දී මාගේ එම කර්‍මයට සුදුසුවූ අනුසස් පසක් ලබමි. 1324ග ´´මම උසස් කුලයෙහි උපදිමි.   මහත් භෝග ඇත්තෙක් වෙමි.   සියල්ලෝ මට ගරු බුහුමන් කෙරෙත්.   මාගේ කීර්ති තොමෝ උසස්ව  පැන නැංගාහ. 1325ග ´´කල්ප සිය දහස් වර සිව්රැස් පර්‍ය්‍යඞ්කයෝ නිතර මා පිරිවරත්.   මම දාන සංවිභාගයෙහි දන් (බෙදීමෙහි) යෙදුනේද වෙමි. 1326ග ´´බුදුරජුන් කෙරෙහිද උතුම් සඟ ගණ කෙරෙහිද ගුදිරි දී මාගේ එම කර්‍මයට සුදුසුවූ අනුසස් සයක් අනුභව කරමි. 1327ග ´´සමවූ සිරුරු ඇත්තේ වෙමි.   (බොහෝ දෙනා විසින්) ගරු බුහුමන් කරන ලදුයේ වෙමි.   මෘදු සිරුරු ඇත්තේ වෙමි.   මනහර දැකුම් ඇත්තේ වෙමි.   නැණවත් පිරිවරද ලබමි.   ගුදිරි දනෙහි මේ විපාකයයි. 1338ග ´´මම පුළුන් පිරවූ මෙට්ටද,  සිංහාදීන්ගේ රූ ඇති පලස්ද,  මැණික් ඇල්ලූ පට වස්ත්‍රද,  දීමෙන් විසිතුරු එළු ලොම් ඇතිරිද,  නියදින් කළ උතුම් වස්ත්‍රද,  නානාවිධ කම්බලද ලබමි. 133්‍රග ´´මොලොක් උතුරු සළුද,  මෘදු ඇඳුම් දිවිසම්ද,  නොයෙක් ඇතිරිලිද ලබමි.   ගුදිරි දනෙහි මේ විපාකයයි. 133ුග ´´යම් කලක පටන් තමා පිළිබඳව සිතම්ද,  යම් කලක පටන් නුවණැති බවට පැමිණියේ වෙම්ද,  (එතැන් පටන්ම) නොසිස්වූ ධ්‍යාන නමැති මඤ්චය ඇත්තේ හෙවත් ධ්‍යාන ලාභීවූයේ වෙමි.   භිසි දානයාගේ (ගුදිරි දනෙහි) මේ විපාකයයි. 1331ග ´´බුදුරජුන් කෙරෙහිද උතුම් සඟ ගණ කෙරෙහිද බුමුතුරුණු (කොට්ට) දී මාගේ එම කර්‍මයට සුදුසුවූ අනුසස් හයක් අනුභව කරමි. 1332ග ´´එළු ලොම් ආදිය පිරෙව්වාවූද,  පඤචාකාර මැහුම් ගෙත්තම් ඇත්තාවූද,  ලෙහෙසියෙන්ම සඳුන් සුවඳ හමන්නාවූද,  බිම්බොහනා (කොට්ට) හැමකල්හි මාගේ හිස තබමි. 1333ග ´´උතුම් ආර්‍ය්‍ය අෂ්ඨාංගීක මාර්ගයෙහිද,  චතුර් ශ්‍රමණ්‍ය ඵලයෙහිද,  යන එම ධර්‍මයන් කෙරෙහි නුවණ මෙහෙයා හැම කල්හි වෙසෙමි. 1334ග ´´දීමෙහිද,  (කාය චිත්ත) දමනයෙහිද,  සංයමයෙ (සන්හුන් බැව්) හිද,  අප්‍රමාණ්‍ය ධර්‍ම (සිව් බඹ විහරණ) කෙරෙහිද,  රූපාවචර ධ්‍යානයන්හිද,  යන එකී ධර්‍මයන් කෙරෙහි නුවණ මෙහෙයා හැම කල්හි වෙසෙමි. 1335ග ´´මම වත්සපන් ගුණයෙහිද,  ප්‍රතිපත්තීන්හි හා ආචාර ක්‍රියාවන්හිද නුවණ උපදවා හැම කල්හි වෙසෙමි. 1336ග ´´සක්මණෙහිද,  පදහන් විරියෙහිද,  බෝපැකි දහම්හිද යන එකී ධර්‍මයන්හි නුවණ උපදවා කැමැතිසේ වෙසෙමි. 1337ග ´´අනුත්තරවූ ශීලය,  සමාධිය,  ප්‍රඥාවය,  විමුක්තිය යන එකී දහම්හි නුවණ මෙහෙයා මම සුවසේ වෙසෙමි. 1348ග ´´පිදුරු යොදා කළ පුටු බුදුරජුන් කෙරෙහිද,  උතුම් සඟ ගණ කෙරෙහිද දී මාගේ එම කර්‍මයට සුදුසු අනුසස් දෙකක් ලබමි. 134්‍රග ´´රන්මුවාවූද,  මිණිමුවාවූද,  දළමුවාවූද,  හරමුවාවූද බොහෝ උතුම් පර්‍ය්‍යඞ්කයන් ලබමි.   පලාලපීඨ දානයාගේ මේ විපාකයයි. 134ුග ´´බුදුරජුන් කෙරෙහිද උතුම් සඟ ගණ කෙරෙහිද පා පුටු දී මාගේ එම කර්‍මයට සුදුසුවූ අනුසස් දෙකක් ලබමි. 1341ග ´´බොහෝ යානයන් ලබමි.   පා පුටු දනෙහි මේද විපාකයකි.   දැසිදස්යෝද,  බිරියෝද,  අනික් අනු ජීවීහුද,  මට මැනවින් පරිවරණය කෙරෙත්.   මේද පාපුටු දනෙහි විපාකයයි. 1342ග ´´බුදුරජුන් කෙරෙහිද උතුම් සඟ ගණ කෙරෙහිද ඇඟ ගල්වන තෙල් දී මාගේ එම කර්‍මයට සුදුසුවූ අනුසස් පසක් ලබමි. 1343ග ´´මාගේ නීරෝගී බවද,  රූමත්  බවද,  වහා ධර්‍මය වැටහෙන බවද,  ආහාර පාන ලාභී බවද,  ආයු පඤචකයද (ආයු - වර්‍ණ - සැප - බල - ප්‍රඥා) ද ලබමි. 1344ග ´´බුදුරජුන් කෙරෙහිද උතුම් සඟ ගණ කෙරෙහිද ගිතෙල් දී මාගේ එම කර්‍මයට සුදුසුවූ අනුසස් පසක් ලබමි. 1345ග ´´හැමකල්හි පිනාගිය සිරුරින් හටගත් බලය ඇත්තේ,  රූමත්වූයේ,  නීරෝගීවූයේ,  පැහැදුනු (ප්‍රකට) කෙනෙක් වෙමි.   ගිතෙල් දනෙහි මේ විපාකයයි. 1346ග ´´මුවදෝනාව (බඳුන) ක් බුදුරජුන් කෙරෙහිද,  උතුම් සඟ ගණ කෙරෙහිද දී,  මාගේ එම කර්‍මයට සුදුසුවූ අනුසස් පසක් ලබමි. 1347ග ´´පිරිසිදු කණ්ඨය (උගුර) ඇත්තේ,  මිහිරි ස්වර ඇත්තේ,  කාස ස්වාසාදියෙන් තොරවූයේ,  හැමකල්හි මාගේ මුවින් උපුල් මල් සුවඳ විහිදේ. 1358ග ´´බුදුරජුන් කෙරෙහිද,  උතුම් සඟ ගණ කෙරෙහිද,  සමෘද්‍ධවූ දිහි දී,  උතුම්වූ කායගතා සති සංඛ්‍යාත අමෘත ධනය අනුභව කරමි. 135්‍රග ´´බුදුරජුන් කෙරෙහිද උතුම් සඟ ගණ කෙරෙහිද වර්‍ණ,  ගන්‍ධ,  රසයන්ගෙන් යුක්තවීද,  මම උපමාවක් කිය නොහැකි අතුල්‍යවූ විමුක්ති රසය පානය කරමි. 135ුග ´´බුදුරජුන් කෙරෙහිද උතුම් සඟ ගණ කෙරෙහිද ඇති අයුරුවූ රසවත් දැය දී මාගේ එම කර්මයට සුදුසුවූ (සෝවාන් ආදී සිව්) ඵලයන් අනුභව කරමි. 1351ග ´´බුදුරජුන් කෙරෙහිද උතුම් සඟ ගණ කෙරෙහිද ආහාර පාන දී මාගේ එම කර්‍මයට සුදුසුවූ අනුසස් දසයක් අනුභව කරමි. 1352ග ´´මම ආයු ඇත්තේ,  බල ඇත්තේ,  නුවණැත්තේ,  වර්‍ණවත්වූයේ,  පැණවත්වූයේ,  හැම කල්හි භවයෙහි සැරිසරන්නේ මෙම ගුණ ලබමි. 1353ග ´´බුදුරජුන් කෙරෙහිද උතුම් සඟ ගණ කෙරෙහිද සුවඳ දී මාගේ එම කර්‍මයට සුදුසුවූ අනුසස් දසයක් ලබමි. 1354ග 1355ග ´´මම කුදු මහත් වනයෙහි සැරිසරන්නේ,  සුවඳවත් සිරුරු ඇත්තේ,  කීර්තිමත්වූයේ,  යශස් ඇත්තේ,  සීඝ්‍ර තීක්‍ෂණ භූරි හාසු ගම්භීර ප්‍රඥා ඇත්තේ,  විපුලවූ ජවන ප්‍රඥා ඇත්තේද වෙමි.   එම පුණ්‍ය කර්ම බලයෙන්ම දැන් ශිවවූ ශාන්ති සුඛයටද පැමිණියේ වෙමි. 1356ග ´´ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය.   පැමිණෙන ලද ත්‍රිවිද්‍යාවෝ ඇත්තාහුය.   මා විසින් බුදුරජාණන් වහන්සේ ගේ සසුන කරණ ලදී. 1357ග ´´මා විසින් ක්ලේශයන් දවන ලදහ.   සියළු භවයෝ නසන ලදහ.   හස්ති රාජයකු මෙන් බැඳුම් සිඳ,  ආශ්‍රව රහිතව වෙසෙමි. 1368ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් පිළින්දිවච්ඡ තෙරුන් වහන්සේ මෙම ගාථාවන් වදාළ සේක.´´ _________ 
392.  සෙල ථෙරාපදානය. 136්‍රග ´´මම හංසවතී නගරයෙහි වීථි ස්වාමියෙක් (වීදියක ප්‍රධානියෙක්) වීමි.   මාගේ ඤාතීන් කැඳවා මෙම වචනය කීමි. 136ුග ´´බුදුරජතෙම ලොව පහළවිය.   (උන්වහන්සේ) නිරුත්තරවූ පුණ්‍යක්‍ෂෙත්‍රයකි.   ලෝවැස්සන්ගේ පූජාවන් පිළිගන්නාවූ (එම සර්‍වඥතෙම) මුළු ලෝකයටම ආශීර්ර්‍වාදයකි. 1361ග ´´ක්‍ෂත්‍රියයෝද,  නිගම වාසීහුද,  බමුණු මහාසාරයෝද,  පහන් සිත් ඇත්තාහු ඔවුහු එකමුතුව සහායවූහ. 1362ග ´´ඇත් සෙනගය,  රථ සෙනගය,  පාබල සෙනගය,  අස් සෙනගය යන සිව්රඟ සෙනගෙහි වූවෝ,  පහන් සිත් ඇත්තාහු,  සොම්නස්වූවාහු,  ඔවුහු (සමගිව) සහායවූහ. 1363ග ´´ක්‍ෂත්‍රියනට දාව, ක්‍ෂුද්‍ර ස්ත්‍රීන්ගේ කුසයෙහි උපන්නෝ (ක්‍ෂුද්‍රයෝ)ද,  රාජපුත්‍රයෝ (ක්‍ෂත්‍රියයෝ)ද,  වෛශ්‍යයෝද,  බ්‍රාහ්මණයෝද,  පහන් සිත් ඇත්තාහු,  සොම්නස් වූවාහු ඔවුහු සමගිව සහායවූහ. 1364ග ´´අරක්කැමියෝද,  සළු වඩන්නේද,  දියවඩන්නෝද,  මල්කරුවෝද,  යන ඔවුහු පහන් සිත් ඇත්තාහු,  සොම්නස්වූවාහු සමගිව සහායවූහ. 1365ග ´´රදව්ද,  පෙහෙරුද,  සෙම්මරුද,  කරණැවෑමියෝද,  යන ඔවුහු පහන් සිත් ඇත්තාහු,  සොම්නස්වුවාහු සමගිව සහායවූහ. 1366ග ´´හී වඩුවෝද,  ලියන වඩුවෝද,  සම් සාදන්නෝද යන ඔවුහු පහන් සිත් ඇත්තාහු,  සොම්නස්වූවාහු සමගිව සහායවූහ. 1367ග ´´එසේම කඹුරෝද,  රන් කරුවෝද,  ඊයම් වැඩ ලෝකුරුවෝද,  යන ඔවුහු පහන් සිත් ඇත්තාහු,  සොම්නස්වුවාහු,  සමගිව සහායවූහ. 1378ග ´´බැලයෝද,  දාසයෝද යන බොහෝ දස් කම්කරුවෝ තම තමන්ගේ බල පමණින් සමගිව සහායවූහ. 137්‍රග ´´දිය ගෙනෙන්නෝද,  දර ගෙනෙනේනෝද,  ගොවියෝද,  තණ ගෙනෙන්නෝද,  තම තමන්ගේ බල පමණින් සමගිව සහායවූහ. 137ුග ´´මල් ගෙන එන්නෝද,  මල් ගොතන්නෝද,  කොළ එකතු කරන්නෝද,  ගෙඩි වර්‍ග ගෙනෙන්නෝද,  යන ඔවුහු තම තමන්ගේ බල පමණින් සමගිව සහායවූහ. 1371ග ´´ගණිකාවෝද,  කළදැස්සෝද,  පූ වෙළෙන්දෝද,  මාළු වෙළෙන්දෝද යන ඔවුහු  තම තමන්ගේ බල පමණින් සමගිව සහායවූහ. 1372ග ´´ඒ සියල්ලෝ එක්ව එක්රැස්වෙමු.   නිරුත්තරවූ පුණ්‍ය ක්‍ෂෙත්‍රයෙහි පින්කමක් කරන්නෙමු´´ (යයි මම ඔවුනට කීමි.) 1373ග ´´එකෙණෙහි ඔවුහු මාගේ වචනය අසා රැස්වූහ.   මැනවින් කටයුතු නිමකළ උවටැන් හලක්ද බික් සඟනට කරවූහ. 1374ග ´´ඔදවැඩියේ,  සතුටු සිත් ඇත්තේ,  එම ශාලාව නිමවා,  එකී හැම දෙන සමග බුදුරජුන් වෙත එළඹියෙමි. 1375ග ´´ලෝකනාථවූ,  නර ශ්‍රේෂ්ඨවූ,  සම්බුදුරජුන් වෙත එළඹ,   ශාස්තෲන් වහන්සේගේ පා වැඳ මෙම වචනය කීමි. 1376ග ´´වීරයන් වහන්ස,  මේ තුන්සියයක් පමණවූ පුරුෂයෝ එක්රැස්ව උවටැන් හළක් කරණ ලදී.   බුදුරජාණන් වහන්ස,  එය (ඔවුහු) ඔබ වහන්සේට පිළිගන්වත්. 1377ග ´´පසැඟ ඇති සර්‍වඥතෙම බික් සඟන හමුයෙහි (එය) පිළිගෙන,  තුන්සියයක් දෙනා ඉදිරියෙහි මෙම ගාථාවන් වදාළ සේක. 1488ග ´´මෙම තෙසිය දෙනද,  (එහි) ප්‍රධාන තෙමේද,  (එක්ව ඔවුනොවුනට) අනුවර්‍තනයවූහ.   (එසේම) ඒ සියල්ලෝ (එම පුණ්‍ය) සම්පත්තිය කොට (එහි කුශල විපාක) අනුභව කරන්නාහුය. 148්‍රග ´´අන්තිම භවය පැමිණි කල්හි නිරුත්තර ශීතභාවයවූ,  අජරවූ,  අමරවූ,  ශාන්තිවූ නිවනද සාක්‍ෂාත් කරන්නාහුය´´ කියායි. 148ුග ´´ශ්‍රමණයන් අතුරෙන් උතුම්වූ සර්‍වඥ බුදුරජතෙම මේ දැක්වූ අයුරින් වදාථ සේක.   මම බුදුරජුන්ගේ වචනය අසා සොම්නස දැක්වීමි. 1481ග ´´මම කල්ප තිස් දහසක් දෙව්ලොව සිත් අලවා විසීමි.   දෙවෙනුව,  පන්සිය වරක් දිව්‍ය රාජ්‍යය කරවීමි. 1482ග ´´මම දහස්වරක් සක්විති රජ වීමි.   දිව්‍ය රාජ්‍යය කරන්නාවූ මට මහ දෙවිවරුද වැන්දාහ. 1483ග ´´මෙම මිනිස් රජයෙහි පිරිස සබඳකම් ඇත්තෝම වූහ.   අන්තිම භවය පැමිණි කල්හි වාසෙට්ඨ නම් බමුණෙක් විය. 1484ග ´´මම අසූ කෝටියක් තැන්පත් ධනය ඇති එම වාසෙට්ඨ බමුණාගේ පුත්‍රයෙක් වීමි.   ´´සෙල´´ යනු මගේ නමයි.   ෂඩඞ්ගයෙහි පරතෙරට ගියේද වෙමි. 1485ග 1486ග  ´´ස්වකීය ශිෂ්‍යයන් විසින් පිරිවරණ ලදුව ජඞ්ඝා විහාරය කරන්නාවූ (සක්මන් කරණ) දළමඩුළු බරින් යුත්,   පිළියෙළ කරණ ලද යාග ඇති,  ´´කෙණිය´´ නම් තවුසා දැක මෙම වචනය කීමි.  (කෙසේද යත්?)  ´´ආවාහයක් වේද?   විවාහයක් හෝ වේද?   තා විසින් රජතෙමේ හෝ නිමන්ත්‍රණය කරණ ලදුයේ වේද? (කියායි.) 1487ග ´´මම දෙවියන්යයි සම්මත බමුණන් කෙරෙහි පූජාවක් කරනු කැමැත්තේ රජුට නිමන්ත්‍රණය නොකරමි.   මාගේ යාගයක්ද නැත. 14්‍ර8ග ´´මාගේ ආවාහයක්ද නැත.   (එසේම) මාගේ විවාහයක්ද විද්‍යමාන නොවේ.   ශාක්‍යයන්ගේ සතුට ඇති කරන්නාවූ,  දෙවියන් සහිත ලෝකයෙහි ශ්‍රේෂඨවූ, 14්ර්‍‍රග ´´සියළු ලෝ වැස්සන්ට හිත පිණිස (හැසිරෙන්නාවූ)  හැම සත්නට සුව එළවන්නාවූ ඒ සර්‍වඥ තෙම අද මා විසින් නිමන්ත්‍රනය කරන ලදී.   මෙය උන්වහන්සේට පිළියෙළ කිරීම උන්වහන්සේ සඳහාය. 14්‍රුග ´´තිඹිරි ගෙඩියක වර්‍ණයට බඳු පැහැ ඇති,  පමණ කළ නොහැකි ගුණ ඇති,  උපමාවිෂයාතික්‍රාන්තවූ,  රූපයෙන් අසදෘශවූ,  බුදුරජතෙම සෙට දවසට පවරණ ලදී. 14්‍ර1ග ´´කෝවෙහි ලා තැබූ ස්වර්‍ණයක් මෙන් (පැහැපත්),  කිහිරඟුරු මෙන් (දිලිසෙන),   විදුලියක් වැනිවූ,  මහාධීරවූ ඒ බුදුරජතෙම මා විසින් පවරණ  ලදී. 14්‍ර2ග ´´කඳු මුදුනෙහි පෙනෙන ගිනි සිලක් වැනිවූ,  පසළොස්වක් දිනයෙහි සඳ වැනිවූ,  බටවලින් හටගත් ගින්නක පැහැය මෙන් බබලන ඒ බුදුරජතෙම මවිසින් පවරණ ලදී. 14්‍ර3ග ´´බිය නොවන්නාවූ,  බිය ඉක්මවන්නාවූ,  භවයාගේ කෙළවර කරන්නාවූ,  මොනෙය්‍ය ගුණ යුත්වූ,  සිහ රජෙකු වැනි,  මහා වීරවූ එම බුදුරජතෙම මවිසින් පවරණ ලදී. 14්‍ර4ග ´´බුදු දහමින් දක්‍ෂවූ,  අනුන් විසින් බලයෙන් මැඩලිය නොහෙන හස්ති රාජයෙකු වැනිවූ,  මහාවීරවූ එම බුදුරජතෙම මවිසින් පවරණ ලදී. 14්‍ර5ග ´´සද්‍ධර්‍මචර්‍ය්‍යාවෙහි දක්‍ෂ,  බුද්‍ධ ශ්‍රේෂ්ඨවූ,  අසදෘශවූ,  වෘෂභොපමවූ, මහාවීරවූ එම බුදුරජතෙම මවිසින් පවරණ ලදී. 14්‍ර6ග ´´අප්‍රමාණ වර්‍ණ ඇති,  අපමණ යශස් ඇති,  විචිත්‍රවූ සකල ලක්‍ෂණ ඇති, ශක්‍රයා වැනිවූ, මහාවීරවූ එම බුදුරජතෙම මවිසින් පවරණ ලදී. 14්‍ර7ග ´´(ධ්‍යානයන්ගෙන්) වසඟවූ ශ්‍රාවක සමූහයා ඇති,  ප්‍රතාපවත්වූ,  තේජස් ඇති,  (ගුණයෙන් කිසිවෙකුටත්) ලංවිය නොහැක්කාවූ, මහාවීරවූ,  බ්‍රහ්මොපමවූ එම බුදුරජතෙම මවිසින් පවරණ ලදී. 14ු8ග ´´පැමිණියාවූ ධර්‍මය ඇති,  බල දසයකින් යුත්,  බලයන් ඉක්මවා ගිය,  හැම  බලයන්ගේ පවා පරතෙරට ගිය,  මහ පොළොව වැනි, මහාවීරවූ එම බුදුරජතෙම මවිසින් පවරණ ලදී. 14ු්‍රග ´´ලංවිය නොහැක්කාවූ,  බලයෙන් මැඩලිය නොහැක්කාවූ,  නිශ්චලවූ,  උස්ව නැංගාවූ,  වැඩෙන්නාවූ මහාමෙර වැනි, මහාවීරවූ එම බුදුරජතෙම මවිසින් පවරණ ලදී. 14ුග ´´අනන්ත ඥාන ඇත්තාවූ,  අසමසමවූ,  අතුල්‍යවූ,  ශ්‍රේෂ්ඨත්‍වයට ගියාවූ,  ආකාශය වැනි, මහාවීරවූ එම බුදුරජතෙම මවිසින් පවරණ ලදී. 14ු1ග ´´බියෙන් තැතිගත්තවුනට පිහිටවූ,  සරණගතයනට ආරක්‍ෂා ස්ථානයවූ,  (සත්ත්‍ව ලෝකයට) ඇස් වැසිල්ලක්වූ, මහාවීරවූ එම බුදුරජතෙම මවිසින් පවරණ ලදී. 14ු2ග ´´බුද්‍ධිමතුන්ට වාසස්ථානයක්වූ,  සුව සොයන්නාවුනට පින් කෙතක්වූ,  (ගුණ රුවන් පිරුනු) රත්නාකරයක්වූ, මහාවීරවූ එම බුදුරජතෙම මවිසින් පවරණ ලදී. 14ු3ග 14ු4ග ´´(කෙලෙස් තැවිලි නැතිකොට) අස්වැසිලි කරන්නාවූ,  (දුක් දොම්නස් නසා) සතුට ඇතිකොට ඇතිකරන්නාවූ,  (සෝවාන් ආදී සතර) ශ්‍රමණය ඵල දායකවූ,  (අමා වැසි වස්වන) මහා මේඝයක් වැනිවූ, මහාවීරවූ එම බුදුරජතෙම මවිසින් පවරණ ලදී. 14ු5ග ´´ලොවට ඇසක් වැනිවූ,  මහා තේජස් ඇති,  සියළු අඳුරු දුරු කරන්නාවූ සූර්‍ය්‍යයා වැනිවූ, මහාවීරවූ එම බුදුරජතෙම මවිසින් පවරණ ලදී. 14ු6ග ´´ආරම්මණ විමුක්ති විෂයෙහි ස්වභාව කෘත්‍යයන් මේ මේ යයි දක්නාවූ,  චන්‍ද්‍රයා වැනිවූ, මහාවීරවූ එම බුදුරජතෙම මවිසින් පවරණ ලදී. 14ු7ග ´´ලෝකයෙහි වෘද්ධත්‍වයෙන් යුක්තවූ ලක්‍ෂණයන්ගෙන් අලඞ්කෘතවූ,  පමණකළ නොහැකිවූ, මහාවීරවූ එම බුදුරජතෙම මවිසින් පවරණ ලදී. 1418ග ´´යමෙකුගේ ඤාණය පමණ කළ නොහැකිද,  යමෙකුගේ ශීලය උපමා විෂයාතික්‍රාන්තද,  යමෙකුගේ විමුක්තිය අසදෘශද, මහාවීරවූ එම බුදුරජතෙම මවිසින් පවරණ ලදී. 141්‍රග ´´යමෙකුගේ නුවණ අසදෘශද,  යමෙකුගේ බලය අචින්ත්‍යද,   යමෙකුගේ පරාක්‍රමය ජ්‍යෙෂ්ඨද, මහාවීරවූ එම බුදුරජතෙම මවිසින් පවරණ ලදී. 141ුග ´´රාගයද,  ද්වේෂයද,  මෝහයද යන සියළු විෂයෝ නසන ලදහ.   ඖෂධයක් වැනිවූ, මහාවීරවූ එම බුදුරජතෙම මවිසින් පවරණ ලදී. 1411ග ´´කෙලෙස් ලෙඩද,  බොහෝ දුක්ද,  සියළු (මෝහ) අඳුරුද දුරුකරන්නාවූ වෙදෙකු වැනිවූ මහාවීරවූ එම බුදුරජතෙම මවිසින් පවරණ ලදී. 1412ග ´´පින්වත,  බුද්‍ධ යන යම් වචනයක් කියහිද,  මෙම ශබ්දය පවා අතිශයින් දුර්ලභය.   බුද්ධය යන මේ වචනය අසා මට ප්‍රීතිය හටගත්තේය. 1413ග ´´සිතින් නොදැරිය හැක්කාවූ මාගේ ප්‍රීතිය පිටත පැතිරෙයි.   ප්‍රීති සිත් ඇති ඒ සෙල නම්වූ මම මෙම වචනය කීමි.   (ඒ කෙසේද යත්) 1414ග ´´ලෝක ජ්‍යෙෂ්ඨවූ,  නර ශ්‍රෙෂ්ඨවූ,  ඒ භාග්‍යවතුන් වහන්සේ කොහිද?   (සතර) ශ්‍රාමාණ්‍ය ඵල දායකවූ උන්වහන්සේට එහි ගොස් නමස්කාර කරන්නෙමි´´ (කියායි.) 1415ග ´´(කෙණිය තවුස්තෙමේ) මාගේ දකුණු අත ගෙන හටගත් සොම්නස් ඇත්තේ,  කරන ලද ඇඳිලි ඇත්තේ සෝහුල් පහකරණ බුදුරජුන් (අරභයා) මෙසේ කීය. 1416ග ´´නිල් අඳුන් කුලක් වැනිවූද,  උදාවන්නාවූ වැහි වළාවක් බඳුවූද,  සයුර මෙන් පෙනෙන්නාවූ මේ මහවනය දක්නෙහිද? 1417ග ´´මෙහි නොදැමුණු අය දමනය කරන්නාවූ ගුණ ඇති,  විනෙය්‍ය (හික්ම විය යුතු) ජනයන් හික්මවන බෝ පැකි දම් (බෝධි පාක්‍ෂික ධර්‍ම) පිළිවිදුවන (ප්‍රතිවේධ කරවන) ඒ බුදුරජතෙම වැඩ වෙසේය කියායි. 1428ග ´´ඉක්බිති සෙල (බමුණුවූ) මම පැන් පවස ඇත්තේ,  දිය සොයන්නාක් මෙන්ද,  සාදුකින් පෙළුනේ බොජුන් සොයන්නාක් මෙන්ද,  වස්සා කෙරෙහි ගිජුවූ දෙනක් (එම) වස්සා සොයන්නාක් මෙන්ද මෙසේ බුදුරජුන් සෙවීමි. 142්‍රග ´´බුදුරජුන් වෙත යන කල්හි ආචාර උපචාරයන් දන්නාවූ ධර්‍මයට සුදුසු සංවරය ඇති,  තම සිසුන් (මෙසේ) හික්මවීමි.   (කෙසේදයත්) 142ුග ´´එකලාව හැසිරෙන සිහ රජුන් මෙන් බුදුවරු ලංවිය නොහැක්කෝය.   (එබැවින්) මානවකවරුනි,  (තෙපි) පියෙහි පිය තබා (පියවර මනිමින්) එන්නාහුය. 1421ග ´´ඝොරවූ ආශික්ත විෂ සර්‍පයකු මෙන්ද,  කෙශර සිංහයෙකු මෙන්ද, දළ ඇති මහත්වූ ඇත් රජෙකු මෙන්ද,  මෙසේ බුදුවරු ලංවිය කොහැක්කෝය. 1422ග ´´මානවකවරුනි,  (තෙපි) කසින්නාවූද,  කිඹිසින්නාවූද (ශබ්ද) නවතා,  පියෙහි පිය තබා,  බුදුරජුන් වෙත එළඹෙව්. 1423ග ´´(බුදුවරු) සැහැල්ලු පැවැතුම් ගරු කරන්නෝය.   නිශ්ශබ්දතාව කැමැත්තෝය.   (ගුණයෙහි) ඉක්මවිය නොහැක්කෝය.   එළඹිය නොහැක්කෝය.   දෙවියන් සහිත ලෝකයෙහි ගරුවූ උතුමෝද වෙත්. 1424ග ´´යම් කලෙක්හි මම ප්‍රශ්න විචාරම්ද,  පිළිසඳර හෝ කථා කෙරෙම්ද,  එකල්හි නිශ්ශබ්දවූවෝ වව්.   මොනෙය්‍ය ගුණ ඇත්තෝව සිටිව්. 1425ග ´´ඒ මුනිරජතෙම නිවන් පැමිණීම පිණිස පවත්නාවූ ක්‍ෂෙම (නිර්භය) වූ යම් ධර්‍මයක් දේශනා කෙරේද,  එම ධර්‍මාත්‍ර්‍ථයම අසව්.   සද්ධර්‍මශ්‍රවණය සැපය. 1426ග ´´මම බුදුරජුන් වෙත එළඹ,  එම මුනීන්‍ද්‍රයන් වහන්සේ හා පිළිසඳරෙහි යෙදුනෙමි.   එම පිළිසඳර කථාව නිමවා (උන්වහන්සේගේ) මහ පුරිස් ලකුණු පරීක්‍ෂා කෙළමි. 1427ග ´´එසේ පරීක්‍ෂා කරන්නාවූ මම) මහා පුරිස ලක්‍ෂණ තිසක් දකිමි.   මහා පුරිස ලක්‍ෂණ දෙකක් ගැන පමණක් (නොපෙනෙන බැවින්) සැක කරමි.   (එයින්) කොහොහිත වත්‍ථගුය්හතාව (කොපුවක් ඇතුලෙහි මෙන් පවත්නා පුරුෂ ව්‍යඤ්ජනය ඇතිබව) සර්‍වඥතෙම ඎද්‍ධි බලයෙන් පෙන්වූහ. 1438ග ´´(දෙවෙනි නොපෙනෙන ලක්‍ෂණයවූ)  දිව පිටතට ඇද,  නැහැය පිරිමැද්දාහ.   සර්‍වඥතෙම හුදුනලල් තලයද (දිවෙන්) වැසූහ. 143්‍රග ´´මම උන්වහන්සේගේ (අසූවක්) අනුව්‍යඤ්ජන සහිතවූ,  සම්පූර්‍ණවූ දෙතිස් මහපුරිස් ලකුණු දැක (හේ) සර්‍වඥයයි තීරණයකොට සිසුන් සමග පැවිදිවීමි. 143ුග ´´තුන් සියයක් (සිසුන්) සමග අනගාර්‍ය්‍ය නම්වූ සසුනෙහි පැවිදිවීමි.   අඩමසක් නොපැමිණි කල්හිම (අපි) සියල්ලෝ නිවණට (රහත්බවට) පැමිණියෝ වෙමු. 1431ග ´´නිරුත්තරවූ පුණ්‍ය ක්‍ෂෙත්‍රයෙහි එක්ව පින්කම් කොට,  එක්ව සසරෙහි හැසිර,  එක්වම රහත් වූහ. 1432ග සහයෝගතා ධර්‍මයෙහි වසඟවූ මම හෙවත් සහාය පිරිස සහිතවූ මම ගොනැසිඳී මැනවින් කළ එම කර්‍මය කරණකොටගෙන හෙතු (අනුසස්) අටක් ලබමි. 1433ග ´´දිශාවන්හි පුදනු ලබන්නේ වෙමි.   මගේ තැති ගැනුමක් නැත. 1434ග ´´මට රෝගයෝ නොවෙති.   දීර්‍ඝායු රකිමි, හෙවත් බොහෝ කල් ජීවත් වෙමි.   සියුම් සිවි ඇත්තේ වෙමි.   පතනු ලබන නිවාසයෙහිම වසමි. 1435ග ´´සහයෝගතා ධර්‍මයෙහි වූ මම ගොනැසිඳී (මෙසේ) අට අනුසසක් ලැබීමි.   මාගේ මේ අනුසස් අටින් බැහැරවූ අනික් අනුසස් සිව් පිළිසිඹියාවන් සහිත රහත් බවයි. 1436ග ´´මහා මූනීන් වහන්ස,  (කළයුතු) සියල්ල අවසන් කළාවූ,  කරණ ලද කටයුතු ඇත්තාවූ,  ආශ්‍රව රහිතවූ ඔබ වහන්සේගේ පුත්‍ර (බුද්ධ පුත්‍ර) තෙමේ ´´අඨගොපානසී´´ නම්ද වේ. 1437ග ´´සහයෝගතා ධර්‍මයෙහි වශීවු මම කණු පසක් දී මැනවින් කරණ ලද එම කර්‍මය කරණකොටගෙන හේතු (අනුසස්) පසක් ලබමි. 1448ග ´´මම මෛත්‍රීයෙන් නොසැලෙමි.   පිරිපුන් අඟ පසඟ ඇත්තේ වෙමි.   පිළිගතයුතු වචන ඇත්තේ වෙමි.   මම කණුව මෙන්ම නොගිලිහෙමි. 144්‍රග ´´මාගේ සිත භ්‍රාන්ත නොවේ.   කුමකට වුවද නිශ්චල වෙමි.   මැනවින් කරණ ලද එම කර්‍මය කරණකොටගෙන හේතු (අනුසස්) පසක් ලබමි. 144ුග ´´බුදුරජාණන් වහන්ස,  ගෞරව සහිතවූ (ස්වාමියෙකු ඇතැයි) යටත් පැවතුම් ඇති,   කරණ ලද කටයුතු ඇති,  ආශ්‍රව රහිතවූ ඔබ වහන්සේගේ ශ්‍රාවකවූ ඒ භික්‍ෂු තෙමේ (ඔබ වහන්සේ) වඳියි. 1441ග ´´මම මනාලෙස වැස නිමවූ පළඟක් කොට මැනවින් කළ එම කර්‍ම විපාකය කරණකොටගෙන හේතු (අනුසස්) පසක් ලබමි. 1442ග ´´මම උසස් කුලයෙහි ඉපිද මහත් භොග සම්පත් ඇත්තේ වෙමි.   සියළු සම්පත්තීන්ගෙන් ආඪ්‍ය වෙමි.   මාගේ මසුරු කමක් නොමැත. 1443ග ´´ගමනක් (යෑමට) සිතූ කල්හි පළඟක් එළඹ සිටී.   එම උතුම් පළඟ සමග මාගේ පැතූ තැනට යමි. 1444ග ´´එම පර්‍ය්‍යඞ්ක දානය කරණකොටගෙන සියළු අඳුර දුරු කෙළෙමි.   සියලු අභිඥා බලයනට පත් (ඒ) ස්ථවිර තෙමේ මුනීන්‍ද්‍රයන් වහන්ස,  ඔබ වහන්සේ වඳී. 1445ග ´´අනුන් පිළිබඳ කටයුතුද,  තමා පිළිබඳ කටයුතුද,  යන සියළු කටයුතු සිදු කළෙමි.   මැනවින් කරණ ලද එම කර්‍මය කරණකොටගෙන අභය පුරය (නිවණට) පිවිසියෙමි. 1446ග ´´මම කටයුතු නිමවූ ශාලාව (බුදුරජුන්හට) පරිභෝගයට දුනිමි.   මැනවින් කරණ ලද එම කර්‍මය කරණකොටගෙන ශ්‍රෙෂ්ඨ බවට පැමිණියේ වෙමි. 1447ග ´´යම් ඇත්,  අස් ආදී (සතුන්) දමනය කරන කෙනෙක්,  යම් ඇත්, අස් කෙනෙකුන් දමනය කෙරෙත්ද,  නොයෙක් හිරිහැර කොට දරුණු ගුණයෙන් ඔවුන් (එසේ) දමනය කෙරෙත්. 1458ග ´´මහා වීරයාණනි,  ඔබ ස්ත්‍රී පුරුෂයන් මෙසේ දමනය නොකෙරෙහිය.   දඬු නොගැනීමෙන්,  අවි නොගැනීමෙන්,  ඔවුන් උත්තම දමථයෙහි (රහත් බැව්හි) දමනය කෙරෙති. 145්‍රග ´´දේශනා කිරීමෙහි දක්‍ෂවූ බුදුරජ තෙමේ දානයාගේ අනුසස් පවසන්නේ එක් ප්‍රශ්නයක් දෙසන්නේම තවුසන් තුන් සියයකට ධර්‍මාවබෝධය කරවීය. 145ුග ´´සාරථීවු බුදුරජුන් විසින් අපි දමනය කරණ ලද්දෝ වෙමු.   කෙළෙසුන්ගෙන් මැනවින් මිදුනෝ වෙමු.   ආශ්‍රව රහිතයෝ වෙමු.   සියළු අභිඥා බලයනට පැමිණියාහු,  උපධි ශෙෂයෙහි පිරිනිවියෝ වෙමු. 1451ග ´´මින් සියක් දහස්වන කපෙහි වූ එකල්හි යම් දනක් දුනිම්ද,  (ඒ හේතුවෙන් සියළු භීතීහු ඉක්මවන ලද්දාහුය.   ශාලා දානයාගේ මේ විපාකයයි. 1452ග ´´ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය.   පැමිණෙන ලද ත්‍රිවිද්‍යාවෝ ඇත්තාහුය.   මා විසින් බුදුරජාණන් වහන්සේ ගේ සසුන කරණ ලදී. 1453ග ´´මා විසින් ක්ලේශයන් දවන ලදහ.   සියළු භවයෝ නසන ලදහ.   හස්ති රාජයකු මෙන් බැඳුම් සිඳ,  ආශ්‍රව රහිතව වෙසෙමි. 1454ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් සෙල තෙරුන් වහන්සේ මෙම ගාථාවන් වදාළ සේක.´´ _________ 
393.  සබ්බකිත්තික ථෙරාපදානය. 1455ග ´´පිපුණු කිණිහිරි රුකක් මෙන් බබලන,  ප්‍රදීප වෘක්‍ෂයක් මෙන් දිලිසෙන,  ඔසධි තාරකාව මෙන් බබලන,  අහසෙහි විදුලියක් බඳුවූ, 1456ග ´´බිය නොමැති,  තැති ගැනීම් නැති,  කෙශර සිංහරාජයෙකු වැනිවූ,  තීත්‍ර්‍ථක සමූහයා මඩින්නාවූ,  ඤාණාලෝකය ප්‍රකට කරන්නාවූ, 1457ග ´´මෙම ලෝකයා (දුකින්) ගොඩලන,  සියලු සැක සිඳලන,  සිංහරාජයෙතු මෙන් ගුගුරන,  ලෝකනායකවූ බුදුරජුන් දුටිමි. 1468ග ´´(එකල්හි) මම ජටා සහ අඳුන් දිවි සම් දරන්නෙක් වීමි.   වැඩෙන්නාවූ,  ඎජුවූ,  ප්‍රතාපවත් කෙනෙක් වීමි.   වැහැරි සිවුර ගෙන එම (බුදුරජුන්ගේ) පාමුල ඇතිරීමි. 146්‍රග ´´කළුවැල් (දුම්) ගෙන,  තථාගතයන් (එම දුමින්) පිසහළෙමි.   බුදුරජ (එම සුවඳ දුමින්) පිසහැර ලෝකනායකවූ උන්වහන්සේට ස්තූති කළෙමි. 146ුග ´´චතුරොඝ තරණය කළ උතුමාණෙනි,  මහ මුනීන්‍ද්‍රයාණෙනි,  ඔබ මෙම ලෝකයා (සසර දුකින්) ගොඩලන්නෙහිය.   ඤාණාලෝකයෙන් ආලෝක කරන්නෙහිය.   (ඔබ විසින්) උත්තම ඥානයද අනාවරණය කරණ ලද්දෙහිය. 1461ග ´´දම්සක් පවත්වහිය.   අන්‍ය තීත්‍ර්‍ථකයන් මඩනෙහිය.   දිනන ලද සංග්‍රාම ඇති,  ශ්‍රෙෂ්ඨවූ ඔබ පෘථිවිය කම්පා කෙරෙහිය. 1462ග ´´මහ සමුදුරෙහි රළ වේගය වෙරළෙහිදී බිඳෙති.   එසේම,  ඔබගේ නුවණෙහි සියළු දෘෂ්ටීහු බිඳෙති. 1463ග ´´විලෙක්හි,  සියුම් ඇස් ඇති දැළක් ඇතිරූ කල්හි,  එකෙණෙහි දැල තුලට ගිය ප්‍රාණීහු (මත්ස්‍යයන්) පෙළුනාහු වෙත්ද? 1464ග ´´එසේම ලෝකයෙහි අන්‍ය පාෂාණ්ඩ ධර්‍මයන් ඇසුරුකළ තීත්‍ර්‍ථකයෝ,  නිදුකාණන් වහන්ස,  ඔබ වහන්සේගේ උතුම් නුවණ ඇතුළත පෙරළෙත්. 1465ග ´´සැඩ පහරෙහි ගසාගෙන යන්නවුනට පිහිටවූ ඔබ වනාහි නොනෑයනටද පිහිට (වෙහිය)   භයින් පීඩිතයනටද පිහිට (වෙහිය.)   ලෝකයා විසින් අතහැර දමන ලද යදිනටද පිහිට (වෙහිය.) 1466ග ´´අසහාය වීරවූ,  අසදෘශවූ,  කරුණා මෛත්‍රීන්ගේ රැස්වීම් ඇති,  අසමවූ,  ශාන්තවූ,  (ධ්‍යාන) වශීවු,  තාදී ගුණ ඇති,  දිනන ලද මාර්‍ගය ඇති, 1467ග ´´ප්‍රාඥවූ,  පහකළ මෝහය ඇති,  කම්පා නොවන්නාවූ,  සැක (විචිකිච්ඡා) දුරුකළ,  වැස නිමවූ බඹසර ඇති, නිර්‍මලවූ,  දොවාහළ (සෝදා දැමූ එහෙයින්ම) පිරිසිදුවූ (ඔබ) වමාරාහළ දොස් ඇත්තේ වෙහිය. 1478ග ´´කෙළෙස් ඇලුම් ඉක්මවූ,  නැසුවාවූද මද ඇති,  ත්‍රිවිද්‍යා ඇති,  තුන් ලෝ මුදුන්පත් (ලෞකීක) සීමාව ඉක්මගිය,  ධර්‍ම ගරුකවූ,  කළ කටයුතු ඇති ඔබ,  (සත්ත්‍වලෝකයාහට) හිතවත්වූයෙහිය.   ආශ්චර්‍ය්‍ය (පුද්ගල) වෙහිය. 147්‍රග ´´ඔබ නැවකට (ගමන්මග පෙන්වන) තරුවක් මෙන් වෙහිය.   නිධානයක් මෙන් අස්වැසිලි කරන්නේ වෙහිය.   සිංහයෙකු මෙන් බිය රහිත වෙහිය.   හස්ති රාජයෙකු මෙන් ගර්චිත වෙහිය. 147ුග ´´මම එකල්හි (මෙසේ) ගාථා දසයකින් මහා යශස් ඇති පදුමුත්තර බුදුරජාණන් වහන්සේට ස්තූති කොට (එම) ශාස්තෘන් වහන්සේගේ පා වැඳ,  තූෂ්ණීම්භූතව සිටියෙමි. 1471ග ´´ලෝකයාගේ පූජාවන් පිළිගන්නාවූ,  ශාස්තෘවූ පදුමුත්තර බුදුරජතෙම බික් සඟන මැද හිඳ,  මෙම ගාථාවන් වදාළ සේක. 1472ග ´´යමෙක් මාගේ ශීලයද,  ඥානයද,  ධර්‍මයද පැසසීද,  හේ (කවරෙක්දැයි) මම ප්‍රකාශ කරන්නෙමි.   (එය) විමසන්නාවූ මාගේ (වචනය) අසව්. 1473ග ´´හෙතෙම) කල්ප සැට දහසක් දෙව්ලොව සිත් අලවා වසන්නේය.   අනික් දෙවියන් යටපත්කොට ආධිපත්‍යය කරවන්නේය. 1474ග ´´එම කුශල මූලයෙන් මෙහෙයන ලද්දේ,  හෙතෙම පසුව පැවිදිව,  ගෞතම බුදුරජාණන් වහන්සේගේ සසුනෙහි පැවිදි වන්නේය. 1475ග ´´පැවිදිව,  කයින් පවුකම් දුරුකොට,  සියළු ආශ්‍රවයන් ප්‍රහාණ පරිඥා වශයෙන් දැන,  ආශ්‍රව රහිතව පිරිනිවන් පාන්නේය.´´ 1476ග ´´මෙසේ වැසි වළාවක් වස්වමින් මෙම පොළොව තෘප්තියට පත්කෙරේද,  එසේම,  මහා වීරයාණන් වහන්ස,  ඔබ වහන්සේගේ ධර්‍මයෙන් මා තුටු කළේය. 1477ග ´´(මම) ශීලයද,  ප්‍රඥාවද,  ධර්‍මයද,  ලෝක නායකයන් වහන්සේද පසසා,  අමෘත පදයවූ,  උතුම්වූ නිර්‍වාණ නමැති ශාන්තියට පැමිණියේ වෙමි. 1588ග ´´පසැස් ඇති ඒ භාග්‍යවත් තෙමේ,  බොහෝ කාළයක් වැඩ සිටින්නේ නම් ඒකාන්තයෙන් ඉතා යෙහෙකි. (එවිට අප සියල්ලෝ) නොදත් දෙය දැනගන්නාහුය.   අමෘත පදය (නිවණ) ස්පර්‍ශ කරන්නාහුය. (ලබන්නාහුය.) 158්‍රග ´´මේ මාගේ පස්වන ජාතියයි.   සියලු භවයෝ නසන ලදහ.   සියළු ආශ්‍රවයන් (ප්‍රහාණ පරිඥා වශයෙන්) දැන,  ආශ්‍රව රහිතව වෙසෙමි. 158ුග ´´මින් සියක් දහස්වන කපෙහි බුදුරජාණන් වහන්සේට යම් පැසසීමක් කෙළෙම්ද,  (ඒ හේතුවෙන්) දුගතියක් නොදනිමි.   බුදුරජුන්හට පැසසීමෙහි මේ විපාකයයි. 1581ග ´´මා විසින් සියළු ක්ලේශයෝ දවන ලදහ.   සියළු භවයෝ නසන ලදහ.   සියළු ආශ්‍රවයෝ ක්‍ෂය කරණ ලදහ.   දැන් නැවත ඉපදීමක් නැත. 1582ග ´´ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය.   පැමිණෙන ලද ත්‍රිවිද්‍යාවෝ ඇත්තාහුය.   මා විසින් බුදුරජාණන් වහන්සේ ගේ සසුන කරණ ලදී. 1583ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් සබ්බකිත්තික තෙරුන් වහන්සේ මෙම ගාථාවන් වදාළ සේක.´´ _________ 
394.  මධුදායක ථෙරාපදානය. 1584ග ´´සින්ධු නදී තීරයෙහි මැනවින් කරණ ලද මාගේ අසපුවක් විය.   එහි මම ලක්‍ෂණ ශාස්ත්‍රය සහිත ඉතිහාසය සිසුනට උගන්වමි. 1585ග ´´ධර්‍මකාමීවූ,  විනීතවූ (මාගේ) අනුශාසනය අසනු කැමැත්තාවූ ෂඩඬ්ග (වේද)යෙහි පරතෙරෙට ගියාවූ එම ශිෂ්‍යයෝ සින්ධු ගං ඉවුරෙහි වෙසෙති. 1586ග ´´උත්පාතයන්ගේ ගමන්හිද,  ලක්‍ෂණ ශාස්ත්‍රයන්හිද උත්තමාත්‍ර්‍ථය සොයන්නාවූ ඔවුහු එකල්හි වනයෙහි වෙසෙත්. 1587ග ´´සුමේධ නම් සම්බුදුරජතෙම ලොව පහළවිය.   අපට අනුකම්පා කරන්නාවූ එම බුදුරජතෙම එකෙණෙහි (අප වෙත) එළඹි සේක. 15්‍ර8ග ´´(එසේ) එළඹියාවූ මහාවීර සුමේධ ලෝකනායකයන් වහන්සේ (දුටිමි.)   (දැක) මම තණ ඇතිරියක් කොට ලෝක ජ්‍යෙෂ්ඨවූ බුදුරජුන්හට දුනිමි. 15්ර්‍‍රග ´´මම වනයෙන් මී ගෙන (අවුත්) බුද්ධ ශ්‍රෙෂ්ඨයන් වහන්සේට දුනිමි.   සම්බුදුරජතෙම (එය) වළඳා මෙම වචනය වදාළ සේක. 15්‍රුග ´´යමෙක් තෙම පැහැදුනේ,  සියතින් මට ඒ මධු (මී පැණි) දානයක් දුන්නේද,  මම හේ (කවරෙක්දැයි) පවසන්නෙමි.   එසේ පවසන්නාවු මාගේ වචනය අසව්. 15්‍ර1ග ´´මෙම මධු දානය කරණකොට ගෙනද,  තණ ඇතිරි දානය කරණකොට ගෙනද,  කප් තිස් දහසක් මුළුල්ලෙහි දෙව්ලොව සිත් අලවා වසන්නේය. 15්‍ර2ග ´´(මින්) කල්ප තිස් දහසක් මතුයෙහි ඔක්කාක කුලයෙහි උපදින්නාවූ,  නම්න් ගෞතමවූ ශාස්තෘ තෙමේ ලොව පහළ වන්නේය. 15්‍ර3ග ´´(මෙතෙම) උන්වහන්සේගේ ධර්‍මයෙහි දායාදී අයිතිකරුවෙක්ව,  ධර්‍මයෙන් නිර්මිත කළාක් වැනි ඖෙරස පුත්‍රයෙක්,  බුද්ධ පුත්‍රයෙක්ව,  සියළු ආශ්‍රවයන් (ප්‍රහාණ පරිඥා වශයෙන් පිරිසිඳ) දැන ආශ්‍රව රහිතව පිරිණිවන් පාන්නේය.´´ කියායි. 15්‍ර4ග ´´දෙව්ලොවින් පෙරළා මෙහි පැමිණ,  මව් කුසට (පිළිසිඳීම් වශයෙන්) පැමිණි කල්හි මීයෙන් පොළොව වසමින් මි වැස්සක් වැස්සේය. 15්‍ර5ග ´´මා ඉතා පහසුවෙන් මව් කුසින් බිහිවූ කෙණෙහි එහිදීද මට නිති කල් පවත්නා මධු වර්‍ෂා කෙළේය. 15්‍ර6ග ´´ගිහිගෙන් නික්ම අනගාර්‍ය්‍ය නම්වූ සසුනෙහි පැවිදි වීමි.   ආහාරපාන සුලභ කෙනෙක්ද වීමි.   මධු දානයාගේ මේ විපාකයයි. 15්‍ර7ග ´´මම දෙව් මිනිස් දෙගතියෙහි,  සියළු කාම සම්පත්තීන්හි සමෘද්‍ධවූවෙක්ව,  එම මධු දාන බලයෙන්ම,  ආශ්‍රව ක්‍ෂය නම්වූ නිවණටද පැමිණියේ වෙමි. 15ු8ග ´´වැසි වස්නා කල්හිද,  සිව් අඟුල් (උසට වැඩුනු) තණ බිම්හිද,  මනාව මල් පිපීගිය ගස්වලින් වැසුනාවූ තන්හිද, (ජනයාගෙන්) හිස්වූ ගෘහය,  මණ්ඩපය, වෘක්‍ෂමූලය යන මේ තන්හිද, නිතර ආශ්‍රව රහිතව සුඛිතවූයේ වෙසෙමි. 15ු්‍රග ´´මහත්වූ හෙවත් ප්‍රණීතවූද,  මධ්‍යස්ථවූද,  හීනවූද සියළු භවයන් ඉක්මවීමි.   අද මාගේ ආශ්‍රවයෝ ක්‍ෂයවූහ.   දැන් නැවත ඉපදීමක් නැත. 15ුග ´´මින් තිස් දහස් කපකින් පෙරවූ එකල්හි යම් දනක් දුනිම්ද,  (ඒ හේතුවෙන්) දුගතියක් නොදනිමි.   මධු දානයාගේ මේ විපාකයයි. 15ු1ග ´´මා විසින් සියළු ක්ලේශයෝ දවන ලදහ.   සියළු භවයෝ නසන ලදහ.   සියළු ආශ්‍රවයෝ ක්‍ෂය කරණ ලදහ.   දැන් නැවත ඉපදීමක් නැත. 15ු2ග ´´ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය.   පැමිණෙන ලද ත්‍රිවිද්‍යාවෝ ඇත්තාහුය.   මා විසින් බුදුරජාණන් වහන්සේ ගේ සසුන කරණ ලදී. 15ු3ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් මධුදායක තෙරුන් වහන්සේ මෙම ගාථාවන් වදාළ සේක.´´ _________ 
395.  පදුම කූටාගාරිය ථෙරාපදානය. 15ු4ග ´´සියල්ල තෙමේම අවබෝධ කළාවූ,  ලෝකනායකවූ,  සර්‍වඥවූ,  මොනෙය්‍ය ගුණ යුත්වූ,  සමාධියෙහි දක්‍ෂවූ විපස්සී භාග්‍යවත් තෙමේ විවේක කැමැත්තේ (වූහ.) 15ු5ග ´´මහාමුනිවූ,  පුරුෂොත්තමවූ,  (එම) පියදස්සී බුදුරජතෙම වන ලැහැබට පිවිස,  පවුල් සිවුර අතුරා වැඩ හුන් සේක. 15ු6ග ´´මම පෙර මහ වෙනෙහි මුව වැද්දෙක් වීමි.   එම කල්හි පසද මෘගයෙකු සොයන්නේ ඇවිදිමි. 15ු7ග ´´එහිදී (චතුර්) ඕඝයන් තරණය කළ,  ආශ්‍රව රහිතවූ,  පිපියාවූ ශාල වෘක්‍ෂ රාජයෙකු වැනිවූ,  උඩට නැගී ආ හිරු වැනිවූ සම්බුදු රජුන් දිටිමි. 1518ග ´´මම දේවාති දේව වූ,  මහත් යශස් ඇති (එම) පියදස්සී බුදුරජුන් දැක එකල්හි ස්වයංජාත විලකට බැස පියුම් ගෙන ආමි. 151්‍රග ´´මම සියක් පත් ඇති,  මනරම්වූ පියුම් ගෙනවුත් කුළුගෙයක් කොට (එය) පියුමෙන් වැසීමි.   (සෙවිළි කෙළෙමි.) 151ුග ´´පස් මරුන් ජයගත් (සව් සත්හට) අනුකම්පා කරන්නාවූ,  කාරුණීකවූ,  මහා මුනිවූ පියදස්සී බුදුරජතෙම,  රෑ දාවල් දෙකක් (එම) කුළු ගෙයි විසූ සේක. 1511ග ´´මම පරණ (පියුම්) අස්කොට,  අළුත් පියුමින් (එම කුළු ගෙය නැවත) වැසීමි.   (සෙවිලි කෙළෙමි.)  එකෙණෙහි මම ඇඳිලි බැඳගෙන සිටියෙමි. 1512ග ´´ලෝක නායකවූ පියදස්සී බුදුරජතෙම සමාධියෙන් නැගිට (දස) දිගුන් බලමින් වැඩහුන් සේක. 1513ග ´´එකල්හි පියදස්සී බුදුරජුන්ගේ සුදස්සන නම් උපස්ථායක තෙම එම බුදුරජුන්ගේ සිත දැක, 1514ග ´´අසූ දහසක් භික්‍ෂූන් විසින් පිරිවරණ ලදුයේ වනයෙහි සුවසේ වැඩහුන් ලෝකනායකවූ බුදුරජුන් වෙත එළඹියේය. 1515ග ´´එකල්හි (එම) වන ලැහැබෙහි අධිගෘහිතවූ යම්තාක් දෙවිවරු වෙත්නම් (එම) සියළු දෙවිවරු බුදුරජාණන් වහන්සේගේ සිත දැන (එහි) රැස්වූහ. 1516ග ´´කුම්භාණ්ඩයන්ද,  රකුසන් සහිතවූ යකුන්ද,  රැස්වූ කල්හි බික්සඟනද පැමිණි කල්හි බුදුරජතෙම මෙම ගාථාවන් වදාළ සේක. 1517ග ´´යමෙක් තෙම සතියක් මුළුල්ලෙහි මට පිදීද,  (එසේම) මට ආවාසයක් කරවීද,  හේ (කවරෙක්දැයි) මම පවසන්නෙමි.   (එය) පවසන්නාවූ මාගේ වචනය අසව්. 1528ග ´´ඉතා දුකසේ (කලාතුකින්) දැකිය හැකිවූ,  තියුණුවූද,  ගැඹුරුවූද,  (ගති) ප්‍රකට කරණ ලද හේ (කවරෙක්දැයි) නුවණින් (බලා) පවසන්නෙමි.   එසේ පවසන්නාවූ මාගේ වචනය අසව්. 152්‍රග ´´(මෙතෙම) තුදුස් කපක් (මුළුල්ලෙහි) දිව්‍ය රාජ්‍යය කරන්නෝය.   ඔහුගේ මහත්වූ කුළු ගෙය පදුම පුෂ්පයන්ගෙන් (නෙළුම් මල් වලින්) වසන ලද්දකි.   (එය) අහසෙහි දරන්නේය.   පුෂ්පකර්‍මයාගේ (පියුමින් සෙවිලි කළ කුළු ගෙය පිදීමෙහි) මේ විපාකයයි. 152ුග ´´සූවිසි කප් සියයක් (කල් මුළුල්ලෙහි) දෙව් මිනිස් දෙගතියෙහි (මිශ්‍ර ලෙස) සැරිසරන්නේය.   ඒ (සියළු) තන්හිදී (මට) මල්මුවා විමනක් අහසෙහි දරන්නේය. 1521ග ´´යම්සේ පියුම් පතෙහි දිය නොතැවරේද,  එසේම මොහුගේ නුවණෙහි ක්ලේශයෝ නොතැවරෙත්. 1522ග ´´මෙතෙම පඤ්ච නීවරණයන් සිතින් ලිහා (බැහැරකොට) නෛශ්ක්‍රම්‍යයෙහා සිත් උපදවා ගිහිගෙන් (නික්ම) පැවිදිවන්නේය. 1523ග ´´ප්‍රාඥවූ,  සිහියෙන් යුත්වූ,  රුක්මුල්හි වසන්නාවූ (මොහුට) එහිදී මල්මුවා විමනක් මුදුනෙහි දරන්නේය. 1524ග ´´(මෙතෙම) චීවර,  පිණ්ඩපාත (ගිලාන) ප්‍රත්‍යය,  සේනාසන යන සිව්පසය බික් සඟනට දී,  ආශ්‍රව රහිතව පිරිනිවන් පාන්නේය. 1525ග ´´කුළුගෙයින් (යන) ගමන්ම පැවිද්දට නික්මුණෙමි.   රුක්මුල්හි වසන කල්හි කුළුගෙය(ද) දරයි.´´ 1526ග ´´චීවරයෙහිද,  පිණ්ඩපාතයෙහිද,  මාගේ චේතනාවක් නැත.   (කරන ලද) පින්කම හා යෙදුනේ (එම චීවර ආදිය) සම්පූර්‍ණවම ලබමි. 1527ග ´´මා විසින් ගනන් වශයෙන් (මෙතෙකැයි) ගිනිය නොහැකි (බොහෝ) කෙළගණන් කල්පයෝ ඉක්මවන ලදහ.   (මා විසින්) හිස් ලෙස එම කල්පයෝ ඉක්මවන ලදහ.   බුදුවරු අතහැර දමන ලදහ. 1538ග ´´අටලොස් සිය වැනි කපෙහි හෙවත් (මින්) එක් දහස් අටසියවන කපෙහි පියදස්සී නම් බුදුරජතෙම ලොව පහළවිය.   මම උන්වහන්සේ ඇසුරුකොට මෙම යෝනිය (ජන්මය)ට එළඹියේ වෙමි. 153්‍රග ´´මෙහිදී පසැස් ඇති අනොම නම්වූ සම්බුදුරජුන් දුටිමි.   මම උන්වහන්සේ වෙත එළඹ අනාගාර්‍ය්‍ය නම්වූ සසුනෙහි පැවිදිවීමි. 153ුග ´´පස්මරුන් ජයගත්,  දුක් කෙළවර කරන්නාවූ බුදුරජතෙම මට (ප්‍රතිපත්ති) මාර්‍ගය දේශනා කළ සේක.   උන්වහන්සේගේ ධර්‍මය අසා නිවනට පැමිණියෙමි. 1531ග ´´ශාක්‍යකුල තිලකවූ ගොයුම් සම්බුදුන් තුටුකොට,  සියළු ආශ්‍රවයන් (ප්‍රහාණ පරිඥා වශයෙන්) දැන ආශ්‍රව රහිතව වෙසෙමි. 1532ග ´´එක් දහස් අටසියවන කපෙහි බුදුරජුන්හට යම් පූජාවක් කෙළෙම්ද,  (ඒ හේතුවෙන්) දුගතියක් නොදනිමි.   බුද්ධ පූජාවෙහි මේ විපාකයයි. 1533ග ´´මා විසින් සියළු ක්ලේශයෝ දවන ලදහ.   සියළු භවයෝ නසන ලදහ.   සියළු ආශ්‍රවයෝ ක්‍ෂය කරණ ලදහ.   දැන් නැවත ඉපදීමක් නැත. 1534ග ´´ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය.   පැමිණෙන ලද ත්‍රිවිද්‍යාවෝ ඇත්තාහුය.   මා විසින් බුදුරජාණන් වහන්සේ ගේ සසුන කරණ ලදී. 1535ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් පදුම කූටාගාරිය තෙරුන් වහන්සේ මෙම ගාථාවන් වදාළ සේක.´´ _________ 
396.  බක්කුල ථෙරාපදානය. 1536ග 1537ග ´´හිමවතට නුදුරෙහි සොභිත නම් පර්‍වතයක් විය.   මාහට මැනවින් කරණ ලද අසපුවක් විය.   එම අසපුවෙහි ස්වකීය ශිෂ්‍යයන් විසින් කරණ ලද මණ්ඩපයෝද බොහෝ වූහ.   පිපුණු සින්දුවාර (නික) වෘක්‍ෂයෝද (එසේම) පිපුණු ජීව ජීවක වෘක්‍ෂයෝද,  (තවත්) එහි කපිත්‍ථ (ගීවුල්) වෘක්‍ෂයෝද බොහෝ වූහ. 1548ග ´´නික ගස්ද,  ඩෙබර හා නෙල්ලි ගස්ද,  බොරළු දමනු (උගුරැස්ස) ගස්ද,  ලබුද,  පිපුණු සුදු නෙළුම්ද එහි බොහෝය. 154්‍රග ´´ආලක නම් ගස්ද,  බෙලි ගස්ද,  කෙසෙල් ගස්ද,  නාරන් ගස්ද, උක් ගස්ද,  කුඹුක් ගස්ද,  පුවඟු ගස්ද එහි බොහෝය. 154ුග ´´කොසොඹය,  සලලය,  කොළොම්ය,  නුගය,  හිවුළුය යන මේ වෘක්‍ෂයෝද එහි බොහෝ වෙති.   මාගේ අසපුව මෙබඳුය.   ශිෂ්‍යයන් සහිතව මම එහි විසීමි. 1541ග ´´සියල්ල තෙමේම අවබෝධ කරගත් ලෝක නායකවූ අනෝමදස්සී භාග්‍යවත් තෙමේ සැහැල්ලු පැවැත්ම (විවේකය) සොයන්නේ,  මගේ අසපුවට එළඹි සේක. 1542ග ´´මහත් යශස් ඇති අනොමදස්සී බුදුරජුන් එළඹි කල්හි ක්‍ෂණයකින් (එම) ලෝක නායක බුදුරජුන්ගේ (සිරුරෙහි) වාතාබාධයක් නැගී ආවේය. 1543ග 1544ග ´´මම අරණෙහි හැසිරෙන්නේ ලෝක නායකයන් වහන්සේ දැක,  මහත් යශස් ඇත්තාවූද,  පසැස් ඇත්තාවූද, (එම) සම්බුදුරජුන් වෙත එළඹ,  උන්වහන්සේගේ කම්පනයද දැක,  එකල්හි ´´අහෝ! අපගේ සියල්ල තෙමේම (ස්වයම්භූඥානයෙන්) දත් බුදුරජුන්හට ව්‍යාධියක් හටගත්තේය´´ යි සැළකීමි. 1545ග ´´(ඉක්බිති) වහා අසපුවට පැමිණියෙමි.   එකල්හි,  මම මගේ සිසුන් සමීපයෙහිදී බේතක් කරනු කැමැත්තේ,  සිසුන් ඇමතීමි. 1546ග ´´සියළු ශිෂ්‍යයෝ ගෞරව සහිත වූවාහු මාගේ වචනයට පිළිවදන් දී එක්තැන්ව රැස්වූහ.   මාගේ ශාස්තෘ ගෞරවය හේතුකොට ගෙන, 1547ග ´´මම මහා පර්‍වතයට නැග සියළු ඖෂධ (සකස්) කළෙමි.   මම එම ඔසු බීමට සුදුසුකොට බුද්ධ ශ්‍රේෂ්ඨයන් වහන්සේට දුනිමි. 1558ග ´´සර්‍වඥවූ,  ලෝක නායකවූ මහා වීරයන් වහන්සේ ඒ ඖෂධයන් පානය කළ කල්හි සුගතවූ ඒ මහර්ෂීන් වහන්සේගේ වාත රෝගය වහා සන්සිඳුනේය. 155්‍රග ´´මහත් යශස් ඇති අනොමදස්සී බුදුරජතෙම සන්සිඳුනාවූ (කාය) දරථය (ක්ලාන්තය) දැක සිය අසුනෙහි හිඳ,  මෙම ගාථාවන් වදාළ සේක. 155ුග ´´යමෙක් මට බෙහෙත් දුන්නේද,  මාගේ රෝගය සන්සිඳුවීද,  හේ කවරෙක්දැයි මම පවසන්නෙමි.   (එසේ) පවසන්නාවූ මාගේ වචනය අසව්. 1551ග ´´මේ හේතුවෙන් කල්ප ලක්‍ෂයක් මුළුල්ලෙහි දෙව්ලොව සිත් අලවා වසන්නේය.   එම දෙව්ලොවෙහි තූර්‍ය්‍යයන් වාදනය කරණ කල්හි මෙතෙම හැම කල්හි සතුටු වන්නේය. 1552ග ´´කුශල මූලයෙන් මෙහෙයන ලදුයේ,  මිනිස් ලොවට (උත්පත්ති වශයෙන්) අවුත් දහස් වරක් සක්විති රජ වන්නේය. 1553ග 1554ග ´´පස් පණස්වන කපෙහි සිව් මහා දිවයින් හා සිව් සයුරු කෙළවරකොට ඇති පෘථිවියට අධිපතිවූ (සතුරු රජවරුන්) ජයගන්නාසුළුවූ,  ජම්බුද්වීපයට (විශෙෂයෙන්) අධිපතිවූ,  සත්රුවනින් යුත්,  මහත් බල ඇති අනොම නම් සක්විති රජෙක්ව,  තව්තිසාවද කළඹා ආධිපත්‍යය කරන්නේය. 1555ග ´´දෙවි වූයේද,  මිනිස් වූයේද,  අල්පාබාධවූ (නීරෝගී) කෙනෙක් වන්නේය.   (රෝග භයින්) අල්වා ගැනුමක් නොමැතිව,  ලෝකයෙහි (ව්‍යාධි) සාගරය තරණය කරන්නේය. 1556ග ´´මින් අපරිමෙය්‍ය කල්පයෙහි (කල්ප ලක්‍ෂයකින් මතුයෙහි) ඔක්කාක කුලයෙහි උපදින්නාවූ,  නම්න් ගෞතම නම්වූ ශාස්තෘ තෙමේ ලොව පහළවන්නේය. 1557ග ´´උන්වහන්සේගේ ධර්‍මයෙහි දායාදීවූ,   ඖරස (බුද්ධ පුත්‍රවූ),   ධර්‍මයෙන් නිර්මිත කළාක් වැනිවූ,  සියළු ආශ්‍රව  යන් (පරිඥා ප්‍රහාණ වශයෙන්) දැන,  ආශ්‍රව රහිතව පිරිනිවන් පාන්නේය. 1568ග ´´කෙළෙස් දවා,  තෘෂ්ණාව නමැති සැඩ පහරද තරණය කරන්නේය.   නම්න් බක්කුල නම්වූ ශාස්තෘ ශ්‍රාවකයෙක්ද වන්නේය. 156්‍රග ´´ශාක්‍ය කුල ශ්‍රේෂ්ඨවූ ගෞතම බුදුරජතෙම මේ සියල්ල දැන භික්‍ෂු සංඝයා මැද වැඩහිඳ (මොහු) එතදග්‍ර ස්ථානයෙහි තබන්නේය. 156ුග ´´සියල්ල තෙමේම අවබෝධ කලාවූ,  ලෝක නායකවූ අනෝමදස්සී භාග්‍යවත් තෙමේ විවේක සුවය බලාපොරොත්තු වන්නේ,  අසපුවට එළඹි සේක. 1561ග ´´එළඹියාවූ මහාවීරවූ,  ලෝකනායකවූ සර්‍වඥයන් වහන්සේ පහන් සිතැත්තේ,  සියතින් සියළු ඖෂධයන්ගෙන් සන්තර්‍පණය කෙළෙමි. 1562ග ´´ඒ මාගේ මැනවින් කළ කර්‍මය සාරවත් කෙතක (ඇතිවූ) බීජ සම්පත්තිය (අස්වැන්න) මෙන් සරුය.   අවසන් කරන්නට නොහැක්කෙමි. 1563ග ´´ඒ මම ලෝක නායකයන් වහන්සේ දුටුයෙම්ද,  (එය) මට ලාභයෙකි.   මාගේ යහපත් ලැබීමකි.   එම කර්‍මයාගේ අවශේෂ විපාකයෙන් අචල පදයවූ නිවනට පැමිණියේ වෙමි. 1564ග ´´ශාක්‍ය කුල ශ්‍රෙෂ්ඨවූ ගෞතම බුදුරජතෙම මේ සියල්ල දැන බික් සඟන මැද හිඳ මා ඒතදග්‍ර ස්ථානයෙහි තැබූහ. 1565ග ´´මින් අපරිමෙය්‍ය කල්පයෙහි හෙවත් කල්ප ලක්‍ෂයකින් පෙරවූ එකල්හි යම් කර්‍මයක් කෙළෙම්ද,  (ඒ හේතුවෙන්) දුගතියක් නොදනිමි.   බෙහෙත් දනෙහි මේ විපාකයයි. 1566ග ´´මා විසින් සියළු ක්ලේශයෝ දවන ලදහ.   සියළු භවයෝ නසන ලදහ.   සියළු ආශ්‍රවයෝ ක්‍ෂය කරණ ලදහ.   දැන් නැවත ඉපදීමක් නැත. 1567ග ´´ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය.   පැමිණෙන ලද ත්‍රිවිද්‍යාවෝ ඇත්තාහුය.   මා විසින් බුදුරජාණන් වහන්සේ ගේ සසුන කරණ ලදී. 1578ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් බක්කුල තෙරුන් වහන්සේ මෙම ගාථාවන් වදාළ සේක.´´ _________ 
397.  ගිරිමානන්‍ද ථෙරාපදානය. 157්‍රග ´´මාගේ භාර්‍ය්‍යාව කළුරිය කළාය.   පුත්‍ර තෙමේද සොහොනට ගියේය. (මළේය.)   මවද,  පියාද,  සොෙහොයුරාද (යන තිදෙන) එක චිතකයෙහි (දරසෑයෙහි) දැවෙත්. 157ුග ´´මම එම ශෝකයෙන් තැවුනේ,  කෘෂවූයේද,  පඬුවන් වූයේද වෙමි.   එම ශෝකයෙන් පෙළුනේ මාගේ චිත්ත කෝපයද විය. 1571ග ´´මම එම සෝහුලින් පෙළුනේ,  වනයට එළඹියෙමි.   ස්වයංපතිත ඵල අනුභවකොට මම රුක්මුලෙහි වෙසෙමි. 1572ග ´´පස්මරුන් ජයගත්තාවූ (සසර) දුක් කෙළවර කරන්නාවූ සුමේධ නම් ඒ බුදුරජතෙම මා (සසර සයුරින්) ගොඩලනු කැමැත්තේ මාගේ සමීපයට පැමිණි සේක. 1573ග ´´සුමේධ බුදුරජුන්ගේ පියවර හඬ අසා මම හිස ඔසවා (එම) බුදුරජුන් දෙස බැලීමි. 1574ග ´´මහාවීරවූ බුදුරජතෙම සමීපයට පැමිණි සේක.   මාගේ ප්‍රීතිය පහළවිය.   එකල්හි මාගේ සිත එකඟවිය.   ලෝකනායකවූ බුදුරජුන් එය දැක, 1575ග ´´මම සිහිය ලබා (උන් වහන්සේට) පලා මිටක් දුනිමි.   පසැස් ඇති භාග්‍යවත් තෙමේ අනුකම්පාවෙන් එහි වැඩහුන් සේක. 1576ග ´´භාග්‍යවත්වූ සුමේධ බුදුරජතෙම එහි වැඩ හිඳ මට (මාගේ) සෝහුල (උදුරා) බැහැර කරන්නාවූ ධර්‍මය වදාළ සේක. 1577ග ´´(ඒ භාර්‍ය්‍යා ආදීහු) කැඳවීමක් නොමැතිව එම අතීත ලෝකයෙන් (මෙහි) පැමිණියාහුය.   (එසේම අප විසින්) අනුදැන්වීමක් නොකරණ ලද්දාහු මෙලොවින් පරලොවට ගියාහුය.   යම්සේ (ඇරයුමක් නොමැතිව) මෙලොවට පැමිණියාහුද,  එසේම (අනුදැනීමක් නොමැතිව) පරලොවට ගියාහුය.   එහි කවර විලාප කීමක්ද? 1688ග ´´යම් සේ ඒ මගී ජනයා වැසි වස්නා කල්හි (එම වැස්සෙන් ඇතිවන දුක) ඉවසන්නාහු,  වැසි නොවැටෙන තැනකට එළඹෙත්. 168්‍රග ´´ඔවුහු වැසි නැවතුන කල්හි කැමති තැනකට යෙත්.   ඔබගේ දෙමාපියෝද එසේ වෙති.   එහි කවර නම් වැලපීමක්ද? 168ුග ´´(ලෝ වැසි හැම සත්හුම මෙලොවට) ආගන්තුගයෝ වෙති.   අමුත්තෝ වෙති.   සැලෙන ඉරියව් වලින් (ඉරියව් මාරු කිරීමෙන්) තෘප්තවූවෝ වෙති.   තාගේ දෙමව්පියෝද එබඳු වෙති. 1681ග ´´යම්සේ ජීර්‍ණවූ සර්පයෙක් තෙම ස්වකීය සැවය හැර දමා ගියේද,  එසේම තාගේ දෙමාපියෝද සිය සිරුර මෙලොවෙහි හැර දමත්. 1682ග ´´මම බුදුරජාණන් වහන්සේගේ වචනය අසා සෝහුල දුරුකෙළෙමි.   ප්‍රමෝදය උපදවා බුද්ධ ශ්‍රේෂ්ඨයන් වහන්සේ වැන්දෙමි. 1683ග 1684ග  ´´(එම) බුදුරජුන්හට වැඳ,  දිව්‍යමය සුවඳින් යුත් ගිරිමල් (කඳුවල හැදෙන මල් වර්‍ගයක්) කළඹක් පිදීමි.   පුදා,  ලෝක නායකවූ සුමේධ බුදුරජුන්හට සිරසෙහි ඇඳිලි බැඳ,  අග්‍රවූ ගුණ සිහි කරමින් පැසසීමි.   කෙසේද යත්? 1685ග ´´මහා වීරයන් වහන්ස,  සර්‍වඥයන් වහන්ස,  ලොක නායකයන් වහන්ස,  ඔබ පහවූ තෘෂ්ණාව ඇත්තෙහිය.   මහා මුනීන් වහන්ස,  ඔබ නුවණින් සව් සතුන් (දුකින්) ගොඩලන්නෙහිය. 1686ග ´´මහාමුනීන් වහන්ස,  ඔබ ෙවල්හක නම්වූ සැකය (විචිකිච්ඡාව) ද සිඳිනෙහිය.   පසැස් ඇත්තාණන් වහන්ස,  ඔබ මා විසින් (යා යුතු ප්‍රතිපත්ති) මාර්‍ගය පිළියෙළ කෙරෙහිය. 1687ග ´´එකෙණෙහි (ධ්‍යාන) සිද්‍ධියට පත්,  ෂඩභිඥා ඇති,  මහා ඎද්‍ධිමත්,  ප්‍රාඥවූ,  ආකාශචාරීවූ රහත්හු පිරිවර රැස්වෙති. 16්‍ර8ග ´´(ආචාර්‍ය්‍ය මාර්‍ගයට) පිළිපන්නෝද,  සප්ත ශාක්‍යයෝද,  (ශුෂ්ක විදර්‍ශක වශයෙන්) අර්හත් ඵලයෝද,  (එම) පිරිසෙහි වෙත්.   ඔබ වහන්සේගේ එම ශ්‍රාවකයෝ හිර උදාවන කල්හි (පිබිදෙන) පියුම් මෙන් ප්‍රබෝධ වෙත්. 16්ර්‍‍රග ´´පසැස් ඇත්තාණන් වහන්ස,  ඔබ (මෙසේ නුවණින් යුතුවූයේ පමණ කළ නොහැකි) අප්‍රමෙයවූ නුවණ ඇත්තේ වෙහිය.   (කෙසේද යත්?) සමුදුර මෙන් (නොකැළඹිය හැකි) අතුල්‍යවූ නුවණ ඇත්තෙහිය.   (සිතා අවසන් කළ නොහැකි නැණ සයුරක් බැවින්) තරණය කළ නොහැකි නුවණ ඇත්තෙහිය. 16්‍රුග ´´මම ලෙව්හි (සියළු) කෙළෙස් සතුරන් ජයගත් මහත්වූ යශස් ඇති බුදුරජුන් වෙන වෙන දිගුන්හි (අට දිගෙහිම) හිඳ,  උක්කුටිකව වැඳ,  නමස්කාර කරමින් ගියෙමි. 16්‍ර1ග ´´කුදු මහත් භවයන්හි සැරිසරමින් දෙව් ලොවින් චුතව සම්‍යක් ප්‍රඥාවෙන් යුතුවූයේ,  එළඹ සිටි සිහි ඇත්තේ මව් කුසින් බිහිවීමි. 16්‍ර2ග ´´(ඉක්බිති වැඩි වයසට පැමිණ)  ගිහිගෙන් නික්ම අනගාර්‍ය්‍ය නම්වූ සසුනෙහි පැවිදිවීමි.   කෙළෙස් තවන වීර්‍ය්‍යයෙන් යුතුවූයේ,  ප්‍රඥාවත්වූයේ,  ධ්‍යාන කරන සුළුවූයේ,  විවේක ස්ථානයන් ඇසුරු කළේ, 16්‍ර3ග ´´වීර්‍ය්‍යකොට,  බුදුරජුන් තුටුකොට,  මෙඝ කූටය (වැසි වලාවකින්) මිදුණු සඳු මෙන් මම හැම කල්හි හැසිරෙමි. 16්‍ර4ග ´´සන්හුන්වූයේ,  කෙළෙස් උපධි රහිතවූයේ,  විවේකයෙහි යෙදුනේ වෙමි.   සියළු ආශ්‍රවයන් (ප්‍රහාණ පරිඥා වශයෙන්) දැන ආශ්‍රව රහිතව වෙසෙමි. 16්‍ර5ග ´´තිස්වන කපෙහි සම්බුදු කෙනෙකුන් වහන්සේ පිදූයෙම්ද (ඒ හේතුවෙන්) දුගතියක් නොදනිමි.   මේ බුද්ධ පූජාවෙහි මේ විපාකයයි. 1536ග ´´මා විසින් සියළු ක්ලේශයෝ දවන ලදහ.   සියළු භවයෝ නසන ලදහ.   සියළු ආශ්‍රවයෝ ක්‍ෂය කරණ ලදහ.   දැන් නැවත ඉපදීමක් නැත. 1537ග ´´ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය.   පැමිණෙන ලද ත්‍රිවිද්‍යාවෝ ඇත්තාහුය.   මා විසින් බුදුරජාණන් වහන්සේ ගේ සසුන කරණ ලදී. ු127ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් ගිරිමානන්‍ද තෙරුන් වහන්සේ මෙම ගාථාවන් වදාළ සේක.´´ _________ 
398.  සලල මණ්ඩපිය ථෙරාපදානය. 16ු්‍රග ´´වැස නිමවන ලද බඹසර ඇති,  බහා තබන ලද පව් ඇති කකුසඳ බුදුරජුන් පිරිනිවි කල්හි මම සලල මල් ගෙන මණ්ඩපයක් කරවීමි. 16ුග ´´(ඒ පිණින්)  තව්තිසා දෙව්ලොවට ගියේ,  උතුම් විමනක් ලබමි.   අනික් දෙවියන් මැඩගෙන බබලමි.   පුණය කර්‍මයාගේ මේ විපාකයයි. 16ු1ග ´´ඉදින් දිවා කල්හි හෝ,  රාත්‍රි කල්හි හෝ සක්මන් කරන්නාවූද,  සිටියාවූද,  මම සලල මල්වලින් වැසුනේ වෙමි.   පුණ්‍ය කර්‍මයාගේ මේ විපාකයයි. 16ු2ග ´´මෙම කපෙහිම යම් බුදුවරයෙක් පිදූයෙම්ද,   (ඒ හේතුවෙන්) දුගතියක් නොදනිමි.   බුද්ධ පූජාවෙහි මේ විපාකයයි. 16ු3ග ´´මා විසින් සියළු ක්ලේශයෝ දවන ලදහ.   සියළු භවයෝ නසන ලදහ.   සියළු ආශ්‍රවයෝ ක්‍ෂය කරණ ලදහ.   දැන් නැවත ඉපදීමක් නැත. 16ු4ග ´´ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය.   පැමිණෙන ලද ත්‍රිවිද්‍යාවෝ ඇත්තාහුය.   මා විසින් බුදුරජාණන් වහන්සේ ගේ සසුන කරණ ලදී. 16ු5ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් සලල මණ්ඩපිය තෙරුන් වහන්සේ මෙම ගාථාවන් වදාළ සේක.´´ _________ 
399. සබ්බදායක ථෙරාපදානය. 16ු6ග 16ු7ග 1618ග ´´මට මහ සමුදුරට බැසගත්,  මැනවින් නිර්මිත කරණ ලද භවනයක් විය.   (එය අසළ) සක්වා ලිහිණියන් විසින් නාද පවත්වන ලද,  මන්දාලක පුෂ්පයන්ගෙන්ද,  පද්මයන්ගෙන් හා උත්පලයන්ගෙන්ද ගැවසීගත් මැනවින් නිමකළ පොකුණක් විය.   එහි මනාවූ කුඩා තොටුපලවල් ඇති,  මනරම්වූ මස් කැසුබුවන්ගෙන් ගැවසීගත්,  රැස්වූ නොයෙක් මෘග සමූහයා ඇති ගංගාවක් තොමෝ ගලා බසින්නීය.   එම විමනෙහි මොනරුන්ගේ හා කොස්වා ලිහිණියන්ගේ හඬින්ද,  කොවුල් ආදී පක්‍ෂීන්ගේ හඬින්ද (මනරම් බවක් ඇත.) 161්‍රග ´´පරවියෝය,  රවි හංසයෝය,  සක්වාලිහිණියෝය,  (ගංගාවන්හි හැසිරෙන) නදීවරයෝය,  කිරලෝය,  සැළලිහිණියෝය,  ජීව-ජීව අනුකරණයෙන් හඬන්නාවූ) ජීව-ජීවකයෝය,   උණහපුළුවෝය යන මොවුහු එහි බොහෝ වූහ. 161ුග 1611ග ´´එහි නාද පවත්වන ලද හංසයෝද,  කොස්වා ලිහිණියෝද,  බකමුහුණෝද,  පිඞ්ගලයෝද යන මේ පක්‍ෂීහු බොහෝ වූහ.   සත් රුවනින් යුත්,  මිණි මුතු සහිත වැලිද,  නොයෙක් සුවඳ හමන,  සියල්ල රන්මුවාවූ ගස්ද හැම කල්හි එම භවනය දිවා රෑ දෙක්හි බබුළුවත්. 1612ග ´´සැට දහසක් තූර්‍ය්‍යයන් සවසද,  උදෑසනද වයත්.   හැම කල්හි සොළොස් දහසක් ස්ත්‍රීහු මා පිරිවරත්. 1613ග ´´මම භවනයෙන් නික්ම,  පහන් සිත් ඇත්තේ,  සොම්නස්වූයේ,  මහත් යශස් ඇති,  ලෝකනායකවූ ඒ සුමේධ බුදුරජුන්හට වැන්දෙමි. 1614ග ´´සම්බුදුරජුන් වැඳ,  සංඝයා සහිත එම බුදුරජුන් නිමන්ත්‍රණය කෙළෙමි.   (මාගේ නිමන්ත්‍රණය) ලෝකනායකවූ ප්‍රාඥවූ ඒ බුදුරජ තෙම ඉවසූහ. 1615ග ´´බුදුරජ තෙම මට ධර්‍ම කථාවක් කොට මා පින් දහම්හි යෙදවූහ.   එම සම්බුදුරජුන් වැඳ මාගේ භවනයට එළඹියෙමි. 1616ග ´´පෙරවරු කල්හි බුදුරජ තෙම (මාගේ) භවනයට වඩින්නාහ.   තොපි සියල්ලෝම රැස්වව් යයි පිරිවර ජනයාට ඇමතීමි. 1617ග ´´ඔබ සමීපයෙහි (අපි) යමෙක් වෙසෙමුද,  (ඒ) අපට ලාභයකි.   යහපත් ලාභයකි.   අපිදු ශාස්තෘවූ බුදුරජුන්හට පූජාවක් කරන්නෙමුයි (පිරිවර ජනයා කීහ.) 1628ග ´´මම ආහාර-පාන පිළියෙළකොට තබා කාලය දැන්වීමි.   ලෝකනායකවූ බුදුරජතෙම රහතුන් සියක් දහසක් සමග වැඩි සේක. 162්‍රග ´´මම පසඟතුරු සහිතව පෙර ගමන් කෙළෙමි.   පුරුෂොත්තමවූ බුදුරජතෙම සියල්ල රුවන්මුවාවූ පුටුවෙහි වැඩහුන්නාහ. 162ුග ´´එකල්හි (එහි) සියල්ල රුවන් මුවාවූ උඩුවියනක් විය.   බික් සඟන අතුරෙහි විජිනිපත් (මාරුතය) හමයි. 1621ග ´´බොහෝවූ ආහාර පානයෙන් භික්‍ෂු සඞ්ඝයා සන්තර්‍පණය කෙළෙමි.   මම වෙන වෙනම වස්ත්‍ර යුගලය බැගින් බික් සඟනට දුනිමි. 1622ග ´´ලෝකයාගේ පූජාවන් පිළිගන්නාවූ සුමේධ බුදුරජුන්යයි යමෙකුට කියත්ද,  (ඒ බුදුරජතෙම) භික්‍ෂු සංඝයා මැද හිඳ මෙම ගාථාවන් වදාළ සේක. 1623ග ´´යමෙක් මාද,  මේ සියල්ලන්ද ආහාරයෙන් හා පානයෙන් තෘප්ත කළේනම් හේ (කවරෙක්දැයි) මම පවසන්නෙමි.   එසේ පවසන්නාවූ මාගේ වචනය අසව්. 1624ග ´´අටළොස්සියවන (එක් දහස් අටසිය වන) කපෙහි දෙව්ලොවෙහි සිත් අලවා වසන්නේය.   දහස් වරක් සක්විති රජ වන්නේය. 1625ග ´´දිව්‍යවූ හෝ මනුෂ්‍යවූ හෝ යම් උත්පත්තියකට යේද (ඒ) හැමකල්හි සියල්ල රුවන්මුවාවූ වියනක් දරන්නේය. 1626ග ´´තිස් දහස් කපකින් මතුයෙහි ඔක්කාක කුලයෙහි උපදින්නාවූ,  නම්න් ගෞතම නම්වූ ශාස්තෘතෙමේ ලොව පහළ වන්නාහ. 1627ග ´´(හෙතෙම) උන්වහන්සේගේ ධර්‍මයෙහි දායාදීවූ,  ධර්‍මයෙන් නිර්මිත කළාක් වැනිවූ ඖෙරස බුද්ධ පුත්‍රයෙක් වේ.   සියළු ආශ්‍රවයන් (ප්‍රහාණ පරිඥා වශයෙන්) දැන,  ආශ්‍රව රහිතව පිරිනිවන් පාන්නේය. 1638ග ´´(හෙතෙම)  බික් සඟන මැද හිඳ අභීත නාද කරන්නේය.   (ඔහුගේ මළ සිරුර තැන්පත් කළ) චිතකයෙහි පවා ඡත්‍රයක් (කුඩයක්) දරත්. 163්‍රග ´´මා විසින් (දැන්) පැමිණෙන ලද (සෝවාන් ආදීවූ සතර මහ (නුවණ) ශ්‍රාමාණ්‍ය ඵල ඇත්තේය.   (එසේම) මා විසින් ක්ලේශයෝ දවන ලදහ.   මණ්ඩපයක හෝ වෘක්‍ෂ මූලයක හෝ සිටියේ මට සන්තාපයක් ඇති නොවේ. 163ුග ´´තිස්දහස් කපකට පෙරවූ එකල්හි යම්  දනක් දුනිම්ද, (ඒ හේතුවෙන්) දුගතියක් නොදනිමි.   සර්‍ව දානයාගේ මේ විපාකයයි. 1631ග ´´මා විසින් සියළු ක්ලේශයෝ දවන ලදහ.   සියළු භවයෝ නසන ලදහ.   සියළු ආශ්‍රවයෝ ක්‍ෂය කරණ ලදහ.   දැන් නැවත ඉපදීමක් නැත. 1632ග ´´ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය.   පැමිණෙන ලද ත්‍රිවිද්‍යාවෝ ඇත්තාහුය.   මා විසින් බුදුරජාණන් වහන්සේ ගේ සසුන කරණ ලදී. 1633ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් සබ්බදායක තෙරුන් වහන්සේ මෙම ගාථාවන් වදාළ සේක.´´ _________  ඤෆු ු775රැ%                                                                                                                                                                                                                                                                                                                                                                                                                                                                                                                                                                                                                                                                                               _බඉි  චත                                                                                                                                                                                                                                                                                                                        
400.  අජිත ථෙරාපදානය. 1634ග ´´සියළු ධර්‍මයාගේ පරතෙරට ගිය ලෝක නායකවූ පදුමුත්තර නම් බුදුරජ තෙම හිමවතට පිවිස වැඩ හුන් සේක. 1635ග ´´මම බුදුරජුන් නොදිටිමි.   මම (උන්වහන්සේගේ) ශබ්දයද නොඅසමි.   එකල්හි (මම) මාගේ ආහාරය සොයමින් වනයෙහි ඇවිදිමි. 1636ග ´´එහිදී දෙතිස් මහ පුරිස් ලකූණින් යුතුවූ බුදුරජාණන් වහන්සේ දුටිමි.   දැක,  ´´මෙතෙම කිනම් සත්ත්‍වයෙක් වන්නේදැ´´ යි සිතක් පහළවිය. 1637ග ´´(එම) මහා පුරුෂ ලක්‍ෂණ බලා මාගේ ලක්‍ෂණ විද්‍යාව සිහි කෙළෙමි.   මා විසින් මේ වෘද්‍ධවූ පණ්ඩිතයන්ගේ සුභාෂිත වචනය අසන ලද්දේ මැයි. 1648ග ´´ඔවුන්ගේ ඒ වචනයට අනුව මෙතෙම බුදුවරයෙක් වන්නේය.   මම උන්වහන්සේට සත්කාර කරන්නේ නම් ඉතා යෙහෙක.   එයින් මාගේ ගතියද පිරිසිදු වන්නේය. 164්‍රග ´´මම වහා අසපුවට ගොස් මී තෙල් ගතිමි.   සැලියක්ද ගෙන බුදුරජුන් වෙත එළඹියෙමි. 164ුග ´´මම ත්‍රිදණ්ඩය (පිරිවැජි පුටුව) ගෙන එලිමනනෙහි තැබීමි.   එසේම මම පහණ දල්වා අට වරක් වැන්දෙමි. 1641ග ´´පුරුෂොත්තමවූ බුදුරජතෙම දිව රෑ සතක් (සතියක්) (එහි) වැඩහුන් සේක.   ඉක්බිති රැය අවසන්හි බුදුරජතෙම ඉන් නැගී සිටි සේක. 1642ග ´´මම පහන් සිත් ඇත්තේ,  සොම්නස්වූයේ,  දිවා රෑ සතක් ප්‍රසන්නවූයේ,  සියතින්ම බුදුරජුන්හට පහනක් පිදීමි. 1643ග ´´ගන්‍ධමාදන පර්‍වතයෙහි සුගන්‍ධයෙන් කළාක් වැනිවූ සියළු වනයෝ එකල්හි බුද්‍ධානුභාවයෙන් බුදුරජුන් වෙතටම එළඹියාහුය. 1644ග ´´කිසියම් පුෂ්ප සුගන්‍ධ කෙනෙක් වූවාහුද,  පිපුණාවූ වෘක්‍ෂ කෙණෙක් වූවාහුද,  එකල්හි බුද්‍ධානුභාවයෙන් ඒ සියල්ලෝද රැස්වූහ. 1645ග ´´යම්තාක් හිමවතෙහි නාගයෝද,  ගුරුළෝද යන මේ දෙවගෙහිවු ඔවුහු ධර්‍මයද අසනු කැමැත්තාහු,  බුදුරජාණන් වහන්සේ සමීපයට පැමිණියාහුය. 1646ග ´´(එකල්හි) බුදුරජාණන් වහන්සේගේ අග්‍ර ශ්‍රාවකවූ දෙවළ නම් ශ්‍රමණ තෙමේ රහතුන් සියක් දහසක් සමග බුදුරජාණන් වහන්සේගේ සමිපයට එළඹියේය. 1647ග ´´ලෝකයාගේ පූජාවන් පිළිගන්නාවූ පදුමුත්තර බුදුරජතෙම භික්‍ෂු සඞ්ඝයා මැද හිඳ මෙම ගාථාවන් වදාළ සේක. 1658ග ´´යමෙක් පහන්වූයේ,  සියතින් (ම) මට පහණක් දැල්වූයේද,  හේ (කවරක්දැයි) මම පවසන්නෙමි.   එය පවසන්නාවූ මාගේ වචනය අසව්. 165්‍රග ´´(හෙතෙම) කල්ප සැටදහසක් දෙව්ලොව සිත් අලවා වසන්නේය.   දහස් වරක් සක්විති රජද වන්නේය. 165ුග ´´සතිස් වරක් දෙව්ලොව දිව්‍ය රාජ්‍යය කරන්නේය.   සත්සිය වරක් මහත්වූ පෘථිවි රාජ්‍යය කරවන්නේය.   (එසේම කරවන ලද) මහත්වූ ප්‍රදේශ රාජ්‍ය (මෙතෙකැයි) ගණන් වශයෙන් ගිණිය නොහැකිය. 1651ග ´´මෙම ප්‍රදීප දානය කරණකොට ගෙන,  දිවැස් ඇත්තේ වන්නේය.   (එසේම) මෙතෙම හැම කල්හි හාත්පස දුණු දෙසිය පණසක්වූ අර්‍ධ කොෂයක් දුර දකින්නේය. 1652ග ´´දෙව්ලොවින් චුත වන්නාවූද,  (අන්තැනක) උපදින්නාවූද,  මෙම සත්ත්‍වයාහට දිවා කල්හි වුවද,  රාත්‍රියෙහි වුවද,  ප්‍රදීපයක් දරන්නේය. 1653ග ´´(මෙම ප්‍රදීප දානමය) පුණ්‍ය කර්‍මය හා යෙදී උපදින්නාවූ සත්ත්‍වයාගේ (එම උපදින) නගරය යම්තාක් වේද,  ඒ තාක් එම නගරය බබලන්නේය. 1654ග ´´(මෙතෙම) මෙම ප්‍රදීප දානයාගේද,  අන්‍යවූ ශිෂ්ඨාචාරයකින් කළ අභිවාදන කර්‍මයාගේද ඵලයෙන් දිව්‍යවූ හෝ මනුෂ්‍යවූ හෝ යම් යෝනියක උපදීනම් (එහිදී) කිසිදු සත්ත්‍වයෙක් මොහු (පරදවා) ජය නොගන්නේය.   ප්‍රදීප දානයාගේ මේ විපාකයයි. 1655ග ´´කල්ප සියක් දහසක් මතුයෙහි ඔක්කාක කුලයෙහි උපදින්නාවූ,  නම්න් ගෞතම නම් ශාස්තෘ තෙමේ ලොව පහළවන්නාහ. 1656ග ´´උන්වහන්සේගේ ධර්‍මයෙහි දායාදිවූ,  ධර්‍මයෙන් නිර්මිත කළාක් වැනිවූ,  ඖෙරස බුද්ධ පුත්‍රවූ (මෙතෙම) සියළු ආශ්‍රවයන් (ප්‍රහාණ පරිඥා වශයෙන්) දැන,  ආශ්‍රව රහිතව පිරිනිවන් පාන්නේය. 1657ග ´´ශාක්‍ය කුල ශ්‍රේෂ්ඨවූ,  ගෞතම බුදුරජුන් සතුටුකොට නම්න් අජිත නම්වූ ශාස්තෘ ශ්‍රාවකයෙක් වන්නේය. 1668ග ´´මම කල්ප සැට දහසක් දෙව්ලොවෙහි රමණය කෙළෙමි.   එහිදි මට සර්‍වකාලීකවූ ප්‍රදීප සියයක් බබලයි. 166්‍රග ´´දෙව් ලොවෙහිද,  මිනිස් ලොවෙහිද මාගේ ප්‍රභාවෝ පැතිරෙත්.   මම බුද්‍ධ ශ්‍රේෂ්ඨයන් වහන්සේ සිහිකොට වැඩියක්ම සතුට ඉපදවීමි. 166ුග ´´මම තුෂිත දෙව්ලොවින් චුතව මව් කුසෙහි ඉපදුනෙමි.   (එම මව්කුසින්) බිහිවන්නාවූ මාගේ මහත්වූ ආලෝකයෙක් විය. 1661ග ´´(මම) ගිහිගෙන් නික්ම අනගාර්‍ය්‍ය නම්වූ සසුනෙහි පැවිදිවීමි.   බාවාරී තවුසා වෙත එළඹ ශිෂ්‍ය බවටද පැමිණියෙමි. 1662ග ´´හිමවතෙහි වසන්නාවූ මම ලොක නායකවූ බුදුරජුන් (ගැන) ඇසීමි.   උත්තමාත්‍ර්‍ථයවූ නිවන සොයන්නේ,  විනායකවූ එම බුදුරජුන් වෙත එළඹියෙමි. 1663ග ´´බුදුරජතෙම දැමුනේය.   අනුන් දමනය දරණ ගුණ ඇත්තේය.   චතුරෝඝයන් තරණය කළේය.   ස්කන්‍ධාදී උපධි විරහිතය.   එම සර්‍වඥතෙම සියළු දුකින් මිදෙන්නාවු නිවනද වදාළහ. 1664ග ´´උන්වහන්සේ වෙත මාගේ පැමිණීම සිදුවිය.   මම බුදුරජුන් තුටුකළේ වෙමි.   (එසේම) මා විසින් පැමිණෙන ලද ත්‍රිවිද්‍යාවෝ ඇත්තාහ.   බුදුරජාණන් වහන්සේගේ සසුන කරණ ලදී. 1665ග ´´මින් සියක් දහස්වන කපෙහි වූ එකල්හි යම් පහණක් පිදීම්ද,  (ඒ හේතුවෙන්) දුගතියක් නොදනිමි.  චිප දානයාගේ මේ විපාකයයි. 1666ග ´´මා විසින් සියළු ක්ලේශයෝ දවන ලදහ.   සියළු භවයෝ නසන ලදහ.   සියළු ආශ්‍රවයෝ ක්‍ෂය කරණ ලදහ.   දැන් නැවත ඉපදීමක් නැත. 1667ග ´´ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය.   පැමිණෙන ලද ත්‍රිවිද්‍යාවෝ ඇත්තාහුය.   මා විසින් බුදුරජාණන් වහන්සේ ගේ සසුන කරණ ලදී. 1678ග ´´සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් අජිත තෙරුන් වහන්සේ මෙම ගාථාවන් වදාළ සේක.´´ _________                                                       