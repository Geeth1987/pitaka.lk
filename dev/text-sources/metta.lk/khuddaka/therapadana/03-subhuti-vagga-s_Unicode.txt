      ීමඉයමඑස උ්ටට්9ි9    
13.  අපදාන පාළිය. _____ 
1.  ථෙරාපදානය. _____ 
3. සුභූති වග්ග. _____  ු්‍රග  සුභූති ථෙරාපදානය. 6්‍ර1ග ´´හිමවතට නුදුරෙහි නිසභ නම් පර්‍වතයකි.   (එහි) මට අසපුවක් කරණ ලදී.   පන්සලක්ද මැනවින් නිර්මිත කරණ ලදී. 6්‍ර2ග ´´(මම එහි) උග්‍රවූ තපස් ඇති ´´කොසිය´´ නම් ජටිලයෙක් (ජටාධරයෙක්) වීමි.   එකල්හි මම නිසභ පර්‍වතයෙහි එකලාව දෙවැන්නෙක් නොමැතිව වසමි. 6්‍ර3ග ´´එකල්හි මම පලමුල් කොළ (ගස්වලින් නෙලාගෙන) අනුභව නොකරමි.   එකෙණෙහි ස්වයංපතිත පඬුවන් පත් (අනුභවකොට) ජීවත් වෙමි. 6්‍ර4ග ´´මම ජීවිතය හැර දමන්නේ නමුදු (සම්‍යක්) ආජීවය (පලමුල් ආදී ආහාර සෙවීමෙන්) කොප්‍ය නොකරමි.   ස්වකීය සිත (අල්පෙච්ඡ සන්තුෂ්ටතාවන්ගෙන්) පහදවමි.   (වෙදකම්, දූතකම් ආදී එක්විසි) අනේසනයන් දුරුකරමි. 6්‍ර5ග ´´යම් කලෙක්හි රාගයෙන් යුක්තවූ සිතක් මට උපදීනම් (එකල්හි) තෙමේම ප්‍රත්‍යවේක්‍ෂා කරමි.   එකඟවූ සිත් ඇත්තේ ඒ මම එම (රාගී) අදහස මෙසේ අවවාද කර ගනිමින් දමනය කරමි.   කෙසේද යත්? 6්‍ර6ග ´´තෝ ඇලුම් කටයුතු දෙයෙහි ඇලෙහිද,  ද්වේෂ කටයුතු දෙයෙහි ද්වේෂ කෙරෙහිද,  මුළාවියුතු දැයෙහි මුළාවෙහිද (එසේ නම්) වනයෙන් නික්ම යව. 6්‍ර7ග ´´මේ (අරණ්‍ය) වාසය පිරිසිදුවූ,  නිර්‍මල තපොගුණ ඇතියනටය.   තෝ මේ පිරිසිදු (වාසය) දූෂ්‍ය (අපිරිසිදු) නොකරව.   (එසේ නම්) වනයෙන් නික්ම යව. 6ු8ග ´´ගිහිව හැමකල්හි (ඒ තමාට) සුදුසු දෑ ලබන්නෙහිය.   (ගිහිබව හා පැවිදිබව යන) දෙකම වරද්දා නොගනුව.   වනයෙන් නික්ම යව. 6ු්‍රග ´´සොහොන් පෙනෙල්ල යම් සේ කිසි කටයුත්තකට නොයොදාද,  ගමෙහි හෝ අරණෙහි හෝ කාෂ්ට (දර) යයි සම්මත නොවේද (එසේම) 6ුග ´´තෝ සෙහොන් පෙනෙල්ලක් වැනි වෙහිය.   ගිහියෙක් නොවේ,  පැවිද්දෙක්ද නොවේ.   ගිහි පැවිදි දෙපසින්ම මිදුනේ වෙහිය.   අදම වනයෙන් නික්ම යව. 6ු1ග ´´තාගේ මෙබඳු ගතියක් වෙහි නම් මෙය කවරෙක් දනීද,  මාගේ ශ්‍රද්‍ධා දුරය දුරු කෙරෙයි නම් (එය) කුසීත බව වැඩිවීම පිණිසද පවතී. 6ු2ග ´´නුවර වැසියන් අසූචි පිළිකුල් කරන්නාක් මෙන් නුවණැත්තෝ තා පිළිකුල් කරන්නාහුයි.   ඎෂීහු තා ඇද දමා හැමකල්හි චෝදනා කරන්නාහුය. 6ු3ග ´´නුවණැත්තෝ තා ඉක්මවූ සසුන ඇත්තෙකැයි (චෝදනා වශයෙන්) කියන්නාහුය.   නුවණැත්තන්ගේ සහවාසය නොලබන්නාවූ තෝ කෙසේ ජීවත් වන්නෙහිද? 6ු4ග ´´බලවත් ඇත් රජෙක් තෙම ත්‍රිමද ගලිතවූ,  මෘතඞ්ග හස්ති කුලයෙහි ජාතවූ,  උපන් සැටවස් ඉක්ම ගිය මහ ඇතෙකු එළඹ ඇත් රැළෙන් බැහැර කෙරෙයි නම්, 6ු5ග ´´ඇත් රැළෙන් බැහැරවූ එම ඇතා ලොකු සුවයක් නොවිඳී.   දුක්ඛිතව දොම්නස් වේ.   ලතවෙමින් වෙවුලයි. 6ු6ග ´´එසේම ජටාධර තවුසෝ අඥානවූ ඔහු (තවුස් පිරිසෙන්) බැහැර කෙරෙත්.   ඔවුන් විසින් බැහැර කරණ ලද තෝ (සිත කය දෙකින්ම) සුවයක් නොලබන්නෙහිය. 6ු7ග ´´දිවා කල්හිද,  යලි රාත්‍රියෙහිද,  හැමදා ශෝක නමැති හුල ඇත්තේය.   ඇත් රැලෙන් බැහැර කළ ඇතෙකු මෙන් (තෝ) පරිළාහයෙන් දැවෙහිය. 618ග ´´යම් සේ ස්වර්‍ණය කිසිතැනෙක්හි යකුළ නොදවාද,  එසේම සීලයෙන් තොරවූ තෝ කිසි තැනෙක්හි ධ්‍යාන නොකරන්නෙහිය. 61්‍රග ´´තෝ ගිහිගෙයි වසන්නේ නමුදු කෙසේ ජීවත් වන්නෙහිද,  තට මව සතුවූ හෝ, පියා සතුවූ  තැන්පත්කොට තබන ලද ධනයක් නැත. 61ුග ´´සිරුරෙහි ඩහ වගුරුවමින්,  තෙමේම කර්‍මාන්තකොට ගිහිගෙයි මෙසේ ජීවත් වන්නෙහිය.   තට එය රිසි නොවේ නම් මැනවි. 611ග ´´මෙසේ මම එහිදී කිළිටිබවට ගිය සිත වලක්වමි.   නොයෙක් ධර්‍ම කථා කියා පවින් සිත වැළකීමි. 612ග ´´නොපමාව වෙසෙන සුළුවූ මෙසේ වනයෙහි වසනා මට හවුරුදු තික් දහසක් ඉක්ම ගියහ. 613ග ´´උත්තාමාත්‍ර්‍ථයවූ (නිවණ) සොයන අප්‍රමාදයෙහි ඇළුනු මා දැක පදුමුත්තර බුදුරජාණන් වහන්සේ මාගේ සමීපයට එළඹි සේක. 614ග ´´(රන්) තිඹිරි ගෙයක වර්‍ණයට බඳු පැහැ ඇති,  පමණ කොනළ හැකි ගුණ ඇති,  උපමා විෂයාතික්‍රාන්තවූ,  රූපයෙන් අසදෘෂවූ බුදුරජාණන් වහන්සේ එකල්හි අහසෙහි සක්මන් කළ සේක. 615ග ´´මැනවින් පිපුණු මහ සල් රුකක් මෙන්ද,  වැසි වළාකුළු අතරෙහිවූ විදුලියක් මෙන්ද,  නුවණින් අසදෘශවූ බුදුරජාණන් වහන්සේ එකල්හි අහසෙහි සක්මන් කළ සේක. 616ග ´´අභීතවූ සිංහ රාජයෙකු මෙන්ද,  දර්පිතවූ ඇත් රජෙකු මෙන්ද,  ලංවිය නොහැකි ව්‍යාඝ්‍ර රාජයෙකු මෙන්ද (බුදුරජාණන් වහන්සේ) එකල්හි අහසෙහි සක්මන් කළ සේක. 617ග ´´(දිව්‍ය ස්වර්‍ණයනටද වඩා ශ්‍රේෂ්ඨ) සිංගී නම් ස්වර්‍ණ නිෂ්කයේ (කළන් විස් හෝ විසිපහ නිෂ්කයයි) පැහැයට බඳු පැහැ ඇති,  කිහිරඟුරු මෙන් (දිලිසෙන්නාවූ) ජොතිරස නම් මැණික මෙන්වූ බුදුරජාණන් වහන්සේ එකල්හි අහසෙහි සක්මන් කළ සේක. 628ග ´´නිර්‍මල කෛලාශය වැනිවූ,  පූර්‍ණ චන්‍ද්‍රයා වැනිවූ,  මධ්‍යාහ්නයෙහි සූර්‍ය්‍යයා වැනිවූ (බුදුරජාණන් වහන්සේ) එකල්හි අහසෙහි සක්මන් කළ සේක. 62්‍රග ´´(මම) එකල්හි අහසෙහි සක්මන් කරන්නාවූ උන්වහන්සේ දැක මෙසේ සිතීමි.   මේ සත්ත්‍වතෙම දෙවියෙක්ද,  නැතහොත් මේ තෙමේ මනුෂ්‍යයෙක්ද? 62ුග ´´මා විසින් පොළවෙහි (වසන) මෙබඳු මනුෂ්‍යයෙක් (තෙම) නොඅසන ලදී.   (එසේම) නොදක්නා ලදී.   මන්ත්‍ර පදයකුදු ඇත.   මේ ශාස්තෘ තෙමේ වන්නේය (කියායි.) 621ග ´´එකල්හි මම මෙසේ සිතා ස්වකීය සිත පැහැදවීමි.   මම නොයෙක් මල්ද,  සුවඳද රැස්කොට, 622ග ´´මල් අසුනක් පණවා,  යහපත් සිත් ඇති,  මනොඥවූ,  පුරුෂයන් දමණය කිරීමෙහි රියසැරි (සාරථී) යෙකු වැනියනට අග්‍රවූ බුදුරජාණන් වහන්සේට මෙම වචනය කීමි. 623ග ´´වීරයන් වහන්ස,  මා විසින් මේ අසුන ඔබ වහන්සේට සුදුසුකොට පණවන ලදී.   මාගේ සිත සතුටු කරමින් මල් අසුනෙහි වැඩ  හිඳිනු මැනව (කියායි.) 624ග ´´භාග්‍යවත්වූ බුදුරජාණන් වහන්සේ රෑ දාවල් සතක් (සතියක්) මුළුල්ලෙහි අභීත කේශර සිංහ රාජයෙකු මෙන් එම මල් අසුනෙහි වැඩහුන් සේක. 625ග ´´මමද සතියක් මුළුල්ලෙහි නමස්කාර කරමින් සිටියෙමි.   ලෝකයෙහි (තමන් වහන්සේට වැඩි කෙනෙකුන් නැති හෙයින්) අනුත්තරවූ ශාස්තෘන් වහන්සේ සමාධියෙන් නැගිට, 626ග ´´මාගේ කර්‍මය ප්‍රකාශ කරණ සේක්,  මෙම වචනය වදාළ සේක.   භාවනාවන් අතුරෙන් ශ්‍රෙෂ්ඨවූ,  බුද්ධානුස්සති භාවනාව වඩයි. 627ග ´´මෙම බුද්ධානුස්සතිය වඩා අද්‍ධ්‍යාශය සම්පූර්‍ණ කරන්නෙහිය.   කල්ප තිස් දහසක් මුළුල්ලෙහි දිව්‍ය ලෝකයෙහි සිත් අලවා වාසය කරන්නෙහිය. 638ග ´´ශක්‍ර දේවේන්‍ද්‍රව අසූ වරක් දිව්‍ය රාජ්‍යය කරන්නෙහිය.   දහස් වරක් සක්විති රජ වන්නේය. 63්‍රග ´´(තමා ලබන) මහත්වූ ප්‍රදේශ රාජ්‍යය (මෙපමණයයි) ගණන් වශයෙන් ගිනිය නොහැකිය.   එම සියල්ල ඔබ අනුභව කරන්නෙහිය.   (මෙය) බුද්‍ධානුස්මෘතියෙහි පලයයි. 63ුග ´´කුදුමහත් භවයෙහි හැසිරෙන්නේ මහත්වූ භෝග සම්පත් ලබන්නෙහිය.   ඔබගේ (ඒ) භෝග සම්පත්තියෙහි අඩුවක් (නම්) නැත.    මේ බුද්‍ධානුස්මෘතියෙහි පලයයි. 631ග ´´කල්ප ලක්‍ෂයකින් මතුයෙහි ඔක්කාක වංශයෙන් උපන්නාවූ,  නම්න් ගෞතම නම්වූ ශාස්තෲන් වහන්සේ ලොව පහළවන සේක. 632ග ´´අසූකෙළක් (ධනයද) බොහෝ දස් කම්කරුවන්ද හැරදමා ගෞතම බුදුරජාණන් වහන්සේගේ සසුනෙහි පැවිදි වන්නෙහිය. 633ග ´´ශාක්‍යකුල ශ්‍රේෂඨවූ ගෞතම බුදුරජාණන් වහන්සේ සතුටුකොට නම්න් සුභූති නම්වූ බුද්ධ ශ්‍රාවකයෙක් වන්නේය. 634ග ´´(ඒ ගෞතම බුදුරජාණන් වහන්සේ) භික්‍ෂු සංඝයා මැද වැඩහිඳ,  ඒ සුභූති තෙරුන් දක්‍ෂිණෙය්‍ය ගුණයෙහිද,  අරණ්‍ය විහාරයෙහිද යන අග්‍ර සභා දෙකෙහි නංවන්නේය. 635ග ´´ප්‍රාඥවූ දීපඞ්කර නමැති බුදුරජාණන් වහන්සේ මෙම වචනය වදාරා අහසෙහි (යන) හංස රාජයෙකු මෙන්  අහසට පැන නැංගාහ. 636ග ´´ලෝකනාථයන් වහන්සේ විසින් අනුශාසනා කරණ ලද මම තථාගතයන් වහන්සේට වැඳ හැමකල්හි සතුටුවූයේ උතුම්වූ බුද්‍ධානුස්මෘති භාවනාව වැඩීමි. 637ග ´´මැනවින් කරණ ලද එම කර්‍මයන් හා චිත්ත ප්‍රණිධීන්ද කරණ කොට ගෙන මම මනුෂ්‍ය ශරීරය හැර දමා තව්තිසා දෙව්ලොවට (උත්පත්තියෙන්) ගියෙමි. 648ග ´´මම ශක්‍ර දේවේන්ද්‍රව අසූවරක් දිව්‍ය රාජ්‍යය කරවීමි.   දහස් වරක් සක්විති රජ වීමි. 64්‍රග ´´මහත්වූ ප්‍රදේශ රාජ්‍යය (ලැබූ වාර ගනන මෙතෙකැයි) ගණනින් ගිනිය නොහැකිය.   උතුම් සැපත අනුභව කරමි.   මේ බුද්ධානුස්මෘති භාවනාවෙහි විපාකයයි. 64ුග ´´මම කුදු මහත් භවයෙහි සැරිසරන්නේ,  මහත්වූ භොග සම්පත් ලබමි.   මාගේ භොග සම්පත්තියෙහි අඩුවෙක් නම් නැත.   මේ බුද්‍ධානුස්මෘති භාවනාවෙහි විපාකයි. 641ග ´´මින් කල්ප ලක්‍ෂයකින් පෙරවූ එම කාලයෙහි යම් කර්‍මයක් කෙළෙම්ද (එබැවින්) දුගතියක් නොදනිමි.   බුද්‍ධානුස්මෘති භාවනාවෙහි විපාකයයි. 642ග ´´මේ සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් සුභූති තෙරුන් වහන්සේ මෙම ගාථාවන් වදාළ සේක.´´ __________       ුග  උපවාන ථෙරාපදානය. 643ග ´´සියළු පරතෙරට ගියාවූ,  පස් මරුන් දිනූ,  පදුමුත්තර බුදුරජාණන් වහන්සේ ගිනිකඳක් මෙන් බබලා පිරිණිවන් පෑ සේක. 644ග ´´මහජනයා එක්රැස්ව,  තථාගතයන් වහන්සේ පුදා,  මැනවින් සැයක් කොට සර්‍වඥ දේහය එයට නැගූහ. 645ග ´´එහි ශරීරය පිළිබඳ ආදාහණ කෘත්‍යය කොට,  ධාතු ගෙනාවාහුය.   ඒ සියලු දිව්‍ය මනුෂ්‍යයෝ (එම ධාතු නිදන්කොට) බුද්ධස්ථූපයක් කළාහුය. 646ග ´´(එම ස්ථූපයෙහි) පළමු නිම් වළල්ල රන්මුවාය.   දෙවැන්න මිණිමුවාය.   තෙවැන්න රිදීමුවාය.   සිව්වැන්න පළිඟුමුවාය. 647ග ´´එසේම,  පස්වෙනි නිම් වළල්ල පියුම් රාමිණිමුවායි.   සවැන්න මැසිරිගල්මුවායි.   (මේ සියල්ලට) මතුයෙහි (කොටස) සර්‍වරන්තමයය. 658ග ´´ජඝනය (යට කොටස) මිණිමුවාය.   වේදිකාව රුවන්මුවාය.   (මෙසේ) සෑය ස්වර්‍ණමයයි.   යොදුනක් උසට පැන නැංගේය. 65්‍රග ´´එකල්හි එහි දෙවියෝ රැස්ව එකතුව මන්ත්‍රණය කළාහුය.   (කෙසේදයත්?)   තාදී ගුණ ඇති ලෝකනාථයන් වහන්සේට අපිදු සෑයක් කරමු. 65ුග ´´(ඒ පදුමුත්තර බුදුරජාණන් වහන්සේගේ) ධාතු වෙන් වෙන්ව නැත.   මුළු සිරුරම එකට කැටිව තිබේ.   (එබැවින්) අපි මේ සෑයෙහිම වැසීමට සැට්ටයක් (වැස්මක්) කරන්නෙමුය කියායි. 651ග ´´දෙවියෝ (එම සෑය) සත්රුවනින් තවත් යොදුනක් වැඩි කළාහුය.   (ඉක්බිති) එම සෑය දෙයොදුනක් උසය.   (එහි ආලොකයෙන්) අඳුරද දුරුකෙරෙයි. 652ග ´´එකල්හි නාගයෝ එහි රැස්ව එකතුව මන්ත්‍රණය කළාහුය.   (කෙසේදයත්?) ඒ මනුෂ්‍යයෝද,  දෙවියෝද බුදුරජාණන් වහන්සේට සෑය කළාහුය. 653ග ´´අපිදු පමා නොවෙමු.   දෙවියන් සහිත ලෝ වැස්සෝද පමා නොවෙති.   තාදී ගුණ ඇති ලෝක නාථයන් වහන්සේට අපිදු සෑයක් කරන්නෙමුය´´ කියායි. 654ග ´´ඉඳුනිල්ද,  මහනිල්ද,  යලි ජොති රස නම් මැණික්ද එක්කොට බුදුරජාණන් වහන්සේගේ සෑය වැසූහ. 655ග ´´එකල්හි (එය) එපමණකින් සියල්ල මිණියෙන් කරණ ලද එලිය කරන්නාවූ තුන් යොදුන් උස බුද්‍ධස්ථූපයක් විය. 656ග ´´එකල්හි ගුරුළෝද එහි රැස්ව මන්ත්‍රණය කළාහුය.   (කෙසේදයත්?) ඒ මනුෂ්‍යයෝද, දෙවියෝද,  නාගයෝද බුද්‍ධස්ථූපයක් කළාහුය. 657ග ´´අපිදු පමා නොවෙමු.  දෙවියන් සහිත ලෝ වැස්සෝ පමා නොවූවෝ වෙති.   තාදී ගුණ ඇති ලෝකනාථයන් වහන්සේට අපිදු සෑයක් කරන්නෙමු. 668ග ´´ගුරුළෝ ස්ථූපයෙහි සර්‍වමණිමය පිට සැට්ටයක් (වැස්මක්) කළාහුය.   ඔවුහුද බුද්ධස්ථූපයෙහි උස යොදුනකින් වැඩි කළාහුය. 66්‍රග ´´සිව් යොදුන් උස (මෙම) බුද්ධස්තූඵය  බබළයි.   උඩට නැගුණු සූර්‍ය්‍යයා මෙන් සියලු දිශාවන් ආලෝක කෙරෙයි. 66ුග 661ග ´´එකල්හි කුම්භාණ්ඩයෝද (දිව්‍ය විශෙෂයකි) එහි රැස්ව එකතුව මන්ත්‍රණය කළාහුය.   (කෙසේදයත්?)   මනුෂ්‍යයෝද,  දෙවියෝද,  නාගයෝද,  එසේම ගුරුළෝද,  වෙන වෙනම බුද්ධ ශ්‍රේෂඨයන් වහන්සේට උතුම් සෑයක් කළාහුය.   අපි පමාවූවෝ නොවෙමු.   දෙවියන් සහිත ලෝ වැස්සෝද පමානොවූවෝ වෙති. 662ග ´´තාදී ගුණ ඇති බුද්ධශ්‍රේෂඨයන් වහන්සේට අපිදු සෑය කරවන්නෙමු.   බුද්ධස්ථූපය මතුයෙහි අපිදු රත්නයන්ගෙන් වසන්නෙමුය කියායි. 663ග ´´ඔවුහුද බුද්ධස්ථූපය යළි යොදුනක් (උස) වැඩි කළාහුය.   එකල්හි පස් යොදුන් උස සෑය බබළයි. 664ග 665ග  ´´එකල්හි යක්‍ෂයෝද එහි රැස්ව එකතුව මන්ත්‍රණය කළාහුය.   (කෙසේදයත්?)  මනුෂ්‍යයෝද,  දෙවියෝද,  නාගයෝද, ගුරුළෝද,  කුම්භාණ්ඩයෝද වෙන වෙනම බුද්ධ ශ්‍රේෂඨයන් වහන්සේට උතුම් සෑයක් කළාහුය.   අපි ප්‍රමාද නොවෙමු.   දෙවියන් සහිත ලෝ වැස්සෝද පමා නොවූවෝ වෙති. 666ග ´´තාදී ගුණ ඇති ලෝකනාථයන් වහන්සේට අපිදු සෑයක් කරවන්නෙමු.   බුද්ධස්ථූපය මතුයෙහි පළිඟුයෙන් වසන්නෙමුය කියායි. 667ග ´´ඔවුහුද බුද්ධස්ථූපය මතුයෙහි යොදුනක් වැඩි කළාහුය.   එකල්හි (එම) සෑය සයොදුනක් උස්වේ. 678ග 67්‍රග  එකල්හි ගත්‍ධර්‍වයෝද රැස්ව එකතුව මන්ත්‍රණය කළාහුය.   (කෙසේදයත්?)  මනුෂ්‍යයෝද,  දෙවියෝද,  නාගයෝද, ගුරුළෝද,  කුම්භාණ්ඩයෝද, යක්‍ෂයෝද බුද්ධස්ථූපය කළාහුය.   මෙහි අපි (කිසිවක්) නොකළාහු වෙමු.  තාදී ගුණ ඇති ලෝකනාථයන් වහන්සේට අපිදු සෑය කරවන්නෙමුය කියායි. 67ුග ´´ඔවුහු (එහි) වේදිකා සකස්කොට ඡත්‍රයක්ද නැගූහ.   එකල්හි ගත්‍ධර්‍වයන් සෑය සර්‍ව ස්වර්‍ණමයම කරවූහ. 671ග ´´එකල්හි සත් යොදුනක් උස සෑය බබළයි.   රෑ දාවල්හු නොදැනෙත්.   හැම කල්හි ආලෝකය වේ. 672ග ´´තාරකා සහිතවූ චන්‍ද්‍ර සූර්‍ය්‍යයෝ එම චෛත්‍යයාගේ ප්‍රභාව නොඉක්මවත්.   හාත්පස යොදුන් සියයක් තන්හි පහනකුදු නොදැල්වීය. 673ග ´´එකල්හි යම්කිසි මනුෂ්‍ය නෙනෙක් සෑයට (කිසිවක්) පූජා කෙරෙත් නම් ඔවුහු සෑයට නොගනිත්.   (ඔවුහු) අහසට උඩ දමත්. 674ග ´´දෙවියන් විසින් තබන ලද ´´අභිසම්මත´´ නම් යක්‍ෂයෙක් විය.   (හෙතෙම උඩට දැමූ) ධජ හෝ මල්දම් සෑ මුදුනෙහි නගා තබයි. 675ග ´´ඔවුහු එම යක්‍ෂයා නොදකිත්.   එය ගෙණ යන යක්‍ෂයාගේ මල්දම පමණක් දකිත්.   යන සියල්ලෝ මෙසේ දැක සුගතියට යෙත්. 676ග ´´ත්‍රිපිටක බුද්ධ වචන සංඛ්‍යාත ධර්‍මයෙහි සැදැහැති යමෙක් වෙත්නම් ඔවුහුද,  සසුනෙහි පහන්වූ යමෙක් වෙත් නම් ඔවුහුද,  (යන සියළු) මනුෂ්‍යයෝ ප්‍රාතිහාර්‍ය්‍ය දකිණු කැමැත්තාහු ස්ථූපය (මල්දම් ආදියෙන්) පුදත්. 677ග ´´එකල්හි මම හංසවතී නගරයෙහි බාලයෙක් වීමි.   එකල්හි සතුටුවූ ජනයා දැක මම මෙසේ සිතීමි. 788ග ´´යම් (බුදු) කෙනෙකුගේ දාගෙය මෙබඳු (ගරු සත්කාර) ලබානම් (එම ධාතු අයත්) ඒ භාග්‍යවත් තෙමේ උදාර කෙනෙකි.   මේ ජන සමූහයාද සතුටුවූවාහු බොහෝවූ සත්කාර කෙරෙත්. 78්‍රග ´´මමද තාදී ගුණ ඇති පදුමුත්තර ලෝකනාථයන් වහන්සේගේ (චෛත්‍යයට) සත්කාරයක් කරන්නෙමි.   අනාගතයෙහි උන්වහන්සේගේ ධර්‍මයෙහි කොටස්කරුවෙක් වන්නෙමියි  (සිතීය). 78ුග ´´රජකයෙකු විසින් මැනවින් සෝධා පිරිසිදු කරණ ලද මාගේ උතුරු සළුව උණ දඬුවක අග එල්වා ධජයක් සකස්කොට අහසෙහි (උඩට) ඔසවා තැබීමි. 781ග ´´අභිසම්මත යක්‍ෂ තෙම මාගේ ධජය ගෙන අහසෙහි එල්වා තැබිය.   වාතයෙන් සෙලවෙන්නාවූ ධජය දැක මම බොහෝ සතුට ඉපදවීමි. 782ග ´´එහි සිත පහදවා ශ්‍රමණයෙකු වෙත එළඹුනෙමි.   මම ඒ භික්‍ෂුවට වැඳ ධජයෙහි විපාක විමසීමි. 783ග ´´හෙතෙම මාගේ මහත් ප්‍රීතිය ඇතිකරණ (අනුසස්) මට මෙසේ කීය.   (කෙසේද යත්?)   හැම කල්හි ඒ ධජයාගේ විපාකය අනුභව කරන්නෙහිය. 784ග ´´ඇත්,  අස්,  රිය,  පාබල යන සිව්රඟ සේනාවෝ නිරතුරුවම ඔබ පිරිවරන්නාහුය.   මෙය ධජ දානයාගේ විපාකයයි. 785ග ´´සැට දහසක් තූර්‍ය්‍යයෝද මැනවින් අලංකාර කරණ ලද භේරීහුද ඔබ නිරතුරුවම (වැයීමෙන්) පිරිවරන්නාහුය.   මෙය ධජ දානයාගේ විපාකයයි. 786ග 787ග  ´´සැරසුන අසූදහසක් (පමණ) ස්ත්‍රීහු විසිතුරු අබරණ ඇත්තාහු,  එල්බන ලද මිණි කොඬොල් ඇත්තාහු,  දිග ඇසි පිහාටු ඇත්තාහු,  සිනා සහිතවූවාහු,  මැනවැයි හැඳින්විය යුතු ශරීරාවයව ඇත්තාහ.   සිහින් කටී ප්‍රදේශ ඇත්තාහු නිරතුරුවම පිරිවරන්නාහුය.   මෙසේ ධජ දානයාගේ විපාකයයි. 7්‍ර8ග ´´කල්ප තිස් දහසක් මුළුල්ලෙහි දෙව්ලොවෙහි සිත් අලවා වසන්නෙහිය.   ශක්‍ර දේවේන්‍ද්‍රව අසූ වරක් දිව්‍ය රාජ්‍යය කරන්නෙහිය. 7්ර්‍‍රග ´´දහස් වරක් සක්විති රජ වන්නෙහිය.   මහත්වූ ප්‍රදේශ රාජ්‍යය ලැබූ වාර ගණන මෙතෙකැයි ගණන් වශයෙන් ගිණිය නොහැක. 7්‍රුග ´´මින් කල්ප ලක්‍ෂයකින් මතුයෙහි ඔක්කාක කුලයෙහි උපදින්නාවූ,  ගොත්‍රයෙන් ගෞතම නම්වූ ශාස්තෲන් වහන්සේ ලොව පහළවන්නේය. 7්‍ර1ග ´´කුශල මූලයෙන් මෙහෙයන ලදුව,  දෙව්ලොවින් චුතව,  පුණ්‍ය කර්‍මය හා එක්වූයේ බ්‍රාහ්මණයෙක් වන්නෙහිය. 7්‍ර2ග ´´අසූ කෙළක් ධනයද,  බොහෝවු දස් කම්කරුවන්ද හැර ගෞතම බුදුරජාණන් වහන්සේගේ සසුණෙහි පැවිදි වන්නෙහිය. 7්‍ර3ග ´´ශාක්‍ය කුල ශ්‍රේෂ්ඨවූ ගෞතම බුදුරජාණන් වහන්සේ සතුටුකොට නම්න් උපවානයයි බුද්ධ ශ්‍රාවකයෙක් වන්නේය´´ යි වදාළ සේක. 7්‍ර4ග ´´කල්ප ලක්‍ෂයකට පෙර මා විසින් කරණ ලද කර්‍මය මෙහිදී විපාක දැක්විය.   (දුනු දියෙන්) මැනවින් මිදී ගිය හි සැරය මෙන් මාගේ කෙළස් දැවීය. 7්‍ර5ග ´´සතර මහා දිවයිනට අධිපතිවූ,  සක්විති රජවූ මට හැමකල්හි හාත්පස තුන් යොදුනක් ධජයෝ ඔසවනු ලබත්. 7්‍ර6ග ´´මින් කල්ප ලක්‍ෂයකින් පෙරවූ එකල්හි යම් කර්‍මයක් කෙළෙම්ද,  (ඒ හේතුවෙන්) දුගතියක් නොදනිමි.   ධජ දානයාගේ මේ විපාකයයි. 7්‍ර7ග ´´මේ සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් උපවාන තෙරුන් වහන්සේ මෙම ගාථාවන් වදාළ සේක.´´ __________     ු1ග  සරණාගමනීය ථෙරාපදානය. 7ු8ග ´´මම චන්‍ද්‍රවතී නගරයෙහි දෙමාපියනට උවටැන් කරන්නෙක් වීමි.   එකල මාගේ ඒ අඳ දෙමාපියන් පොෂණය කරමි. 7ු්‍රග ´´එකල්හි මම රහසිගතව හිඳ මෙසේ සිතීමි.  (කෙසේද යත්)  මම දෙමාපියන් පෝෂණය කරන්නේ පැවිද්ද නොලබමි. 7ුග ´´මහත්වූ මොහඳුරින් වසන ලදී.   (රාග,  ද්වේෂ,  මොහ යන) ත්‍රිවිධාග්නියෙන් දැවෙත්.   මෙබඳු බිය ඇතිවූ කල්හි කිසියම් මාර්‍ග දේශකයෙක් නැත. 7ු1ග ´´බුදු රජ තෙම ලොව පහළවිය.   සර්‍වඥ ශාසනය බබළයි.   පින් කැමති සත්ත්‍වයා (ස්වකීය) ආත්මය ගොඩනගා තබන්නට සමත්‍ර්‍ථ වන්නේය. 7ු2ග ´´තුන් සරණය ඉගෙණ සම්පූර්‍ණ ගෙස රැකීමි.   මැනවින් කරණ ලද එම කර්‍මය කරණ කොට ගෙන දුගතියෙන් මිදෙමි. 7ු3ග ´´බුදුරජාණන් වහන්සේගේ අග්‍ර ශ්‍රාවකවූ ´´නිසභ´´ නම් භික්‍ෂුවක් විය.   මම උන්වහන්සේ වෙත එළඹ සරණාගමණය ගතිමි.   (සරණගත වීමි.) 7ු4ග ´´එකල්හි හවුරුදු ලක්‍ෂයක් ආයුෂ විද්‍යමාණවේ.   එපමණ කලක් සරණාගමණය සම්පූර්‍ණ ලෙස රැකීමි. 7ු5ග ´´අන්තිම අවස්ථාව පවත්නා කල්හි (මරණ සමයෙහි) එම සරණය සිහි කෙළෙමි.   මම එම කර්‍මය කරණකොටගෙන තව්තිසාවට ගියෙමි. 7ු6ග ´´දෙව්ලොවට ගියේ,  පින්කම් සහයෝගිවූයේ,  මම යම් දෙයකට යෙම් නම් අට හේතුවක් (ආනිසංසයක්) ලබමි. 7ු7ග ´´(සියළු) දිගුන්හි පුදන ලදුයේ වෙමි.   මම තියුණු නුවණැත්තේ වෙමි.   සියලු දෙවියෝ (තමාට) අනුව පවතිත්.   මම අපමණවූ භෝග සම්පත් ලබමි. 718ග ´´මම ස්වර්‍ණ වර්‍ණ වූයේ හැමතන්හිදී (දකින්නවුන්) කැමතිවන කෙනෙක් වීමි.   මිතුරන් අතුරෙහි නිශ්චල වෙමි.   මාගේ යසස ඉතා උස්ව පැන නැංගේය. 71්‍රග ´´ශක්‍ර දේවේන්‍ද්‍රව අසූ වරක් දිව්‍ය රාජයය කරවීමි.   අප්සරාවන් විසින් පිරිවරණ ලදුයේ දිව සුව අනුභව කරමි. 71ුග ´´මම පන් සැත්තෑ වරක් සක්විති රජ වීමි.   (ලබන ලද) මහත්වූ ප්‍රදේශ රාජ්‍ය ගණන් වශයෙන් ගිණිය නොහැකිය.   (අපමණය). 711ග 712ග  ´´අන්තිම භවය පැමිණි කල්හි පුණ්‍ය කර්මය හා එක්වුයේ,  සැවැත් නගරයෙහි අතිශයින් ආඪ්‍යවූ මහාසාර කුලයෙහි උපන්නේ,  සතුටෙන් හා කෙළි සෙල්ලමෙන් යුතුවූ මම සංඝාරාමයට එළඹීමි. 713ග ´´එහිදී කෙළෙසුන් කෙරෙන් මිදුනාවූ,  උපධි රහිතවූ,  භික්‍ෂුවක් දුටුවෙමි.   හෙතෙම මට දහම් දෙසීය.   (මට) සරණද දුන්නේය. 714ග ´´ඒ මම සරණ අසා මාගේ සරණය සිහි කෙළෙමි.   එම අසුනෙහිම හිඳ රහත් බවට පැමිණියෙමි. 715ග ´´උත්පත්තියෙන් සත් හැවිරිදි කල්හි රහත් බවට පැමිණියෙමි.   පසැස් ඇති බුදුරජාණන් වහන්සේ (මාගේ) ගුණ දැන උපසම්පදා කරවීය. 716ග ´´මම මින් අපරිමෙය්‍ය කල්පයකට පෙර සරණ ගතවීමි.   ඉක්බිති මා විසින් මැනවින් කරණ ලද (ඒ මාගේ) කර්ම පලය මෙහිදී දැන්වීය. 717ග ´´මා විසින් සරණය මැනවින් රක්ණා ලදී.   සිත මනාව පිහිටුවාගන්නා ලදී.   සියලු යසස් අනුභවකොට නිශ්චලවූ නිර්‍වාණ පදයට පැමිණියේ වෙමි. 728ග ´´යමෙකුට ඇසීමෙහි එකඟකම ඇත්තේ නම්,  කියන්නාවූ මාගේ වචනය අසව්.   මා විසින් (භික්‍ෂුවගේ මාර්‍ග දේශකත්‍වයෙන්)  තෙමේම දක්නා ලද ශාන්ත පදය මම තොපට කියන්නෙමි.  (කෙසේද යත්?) 72්‍රග ´´බුදුරජාණන් වහන්සේ ලොව පහළවූ සේක.   සර්‍වඥ ශාසනය පවතී.   සෝ හුල් දුරු කරන්නාවූ අමා බෙරය වයන ලදී. 72ුග ´´ස්වකීය ශක්ති පමණින් නිරුත්තරවූ පුණ්‍යක්‍ෂෙත්‍රයෙහි කුසල් කරන්නහු නම් නිවණ පහස්නහුය.   (ලබන්නාහුය.) 721ග ´´තිසරණ ගෙන,  පන්සිල් රැක,  බුදුන් වහන්සේ කෙරහි සිත පහදවා දුක් කෙළවර කරන්නහුය. 722ග ´´මා උපමා කොටගෙන සිල් රැක තෙපි සියල්ලෝ නොබෝ කලකින්ම රහත් බවට පැමිණෙන්නාහුයයි කීය. 723ග ´´ත්‍රිවිද්‍යා ඇත්තේ,  පරසිත් දන්නා නුවණෙහි දක්‍ෂවූයේ,  ඎද්‍ධියට පත්වූයේද වෙමි.   මහා වීරයන් වහන්ස,  ඔබ වහන්සේගේ (ඒ) ශ්‍රාවකතෙම ශාස්තෲන් වහන්සේගේ සිරිපා වඳියි. 724ග ´´මම මින් අපරිමෙය්‍ය කල්පයෙහි බුදුරජාණන් වහන්සේ සරණකොට ගියෙමි.   දුගතියක් නොදනිමි.   (මෙය) සරණාගමනයෙහි ඵලයයි. 725ග ´´මේ සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් සරණාගමනීය තෙරුන් වහන්සේ මෙම ගාථාවන් වදාළ සේක.´´ __________       ු2ග  පඤ්චසීල සමාදානීය ථෙරාපදානය. 661ග ´´එකල්හි මම චන්ද්‍රවතී නගරයෙහි බැලයෙක් (බැලයට මෙහෙකරන්නෙක්) වීමි.   අනුන්ගේ කටයුතු කිරීමෙහි යෙදුනාවූ පැවිද්ද නොලබමි. 662ග ´´මහත්වූ මොහාන්‍ධකාරයෙන් වසන ලදී.   (රාග,  ද්වේෂ,  මොහ යන) ත්‍රිවිධාග්නියෙන් දැවෙත්.   මම කවර නම් උපායයකින් (භව දුකින්) වෙන්වුයෙක් වන්නෙම්ද? 663ග ´´මා ළඟ දිය යුතු දෙයක් (දෙය්‍ය ධර්මයක්ද) නැත.   මම දුක්ඛිතවූ බැලයෙක්මි.   මම සම්පූර්‍ණවූ පඤ්චශීලය රකින්නෙම් නම් ඉතා යෙහෙකි. 664ග ´´අනවමදර්ශී බුදුරජාණන් වහන්සේගේ නිසභ නම් ශ්‍රාවකයෙක් විය.   මම උන්වහන්සේ වෙත එළඹ පඤ්ච ශික්‍ෂාපද (පන්සිල්) ගතිමි. 665ග ´´එකල්හි හවුරුදු ලක්‍ෂයක් ආයුෂ විද්‍යමානවේ.   එපමණ කලක් සම්පූර්‍ණකොට පන්සිල් රැකීමි. 666ග ´´මැරෙණ කල පැමිණි කල්හිද දෙවියෝ මා අස්වසත්.   (කෙසේද යත්?)   ´´නිදුකාණෙනි,  ඔබට මේ දහසක් අසුන් යෙදු රථය එළඹ සිටියේය´´ කියායි. 667ග ´´අන්තිමක (චුති චිත්තය) පවත්නා කල්හි මාගේ (පඤ්ච) ශීලය සිහි කෙළෙමි.   මැනවින් කරණ ලද (ඒ කුශල) කර්‍මය හේතුකොටගෙන මම තව්තිසා දෙව්ලොව ඉපදුනෙමි. 678ග ´´ශක්‍ර දේවේන්ද්‍රව තිස් වරක් දිව්‍ය රාජ්‍යය කරවීමි.   අප්සරාවන් විසින් පිරිවරනා ලදුව දිව සුව අනුභව කෙළෙමි. 67්‍රග ´´මම පන් සැත්තෑ වරක් සක්විති රජ වීමි.   (ලබන ලද) මහත්වූ ප්‍රදේශ රාජ්‍යය ගණන් වශයෙන් (මෙපමණයයි) ගිණිය නොහැක. 67ුග ´´කුශල මූලයෙන් මෙහෙයන ලදුයේ,  දෙව්ලොවින් චුතව,  වේශාලී නගරයෙහි අතිශයින් ආඪ්‍යවූ මහාසාර කුලයෙහි උපන්නේ, 671ග ´´බුදු සසුන බබලද්දී,  වස් එළඹෙන කාලයෙහි මගේ මව් තොමෝද,  පිය තෙමේද,  පංච ශික්‍ෂා පද (පන්සිල්) ගත්තාහුය. 672ග ´´(එය) ඇසීම හා සමගම මගේ ශීලයද මම මෙනෙහි කෙළෙමි.   එම අසුනෙහිම හිඳ රහත් බවටද පැමිණියෙමි. 673ග ´´උත්පත්තියෙන් පස් හැවිරිදි කල්හි රහත් බවට පැමිණියෙමි.   පසැස් ඇති බුදුරජතෙම මාගේ ගුණ දැන (මා) උපසපන් කරවීය. 674ග ´´මම සම්පූර්‍ණ සිල් රැක,  මින් අපරිමෙය්‍ය කල්පයෙහි (සිට) දුගතියකට නොගියෙමි. 675ග ´´එම පන්සිල්වල අනුහසින් ඒ මම යසස් අනුභව කෙළෙමි.   (එම යසස) කල්ප කෝටියක් මුළුල්ලෙහි කියන්නේ නමුදු ස්වල්පමාත්‍රයක්ම කියන්නේය. 676ග ´´මම පන්සිල් රැක අනුසස් තුනක් ලබමි.   (කවර නම් අනුසස් තුනක්ද යත්) මම දීර්‍ඝායු ඇත්තේ වෙමි.   මහත්වූ භෝග සම්පත් ඇත්තේ වෙමි.   තීක්‍ෂණ ප්‍රඥා ඇත්තේද වෙමි. 677ග ´´සියලු දෙනාහට (තමාගේ) අධික මාත්‍රවූ ශූර බව ප්‍රකාශ කරන්නාක් මෙන් කුදු මහත් භවයෙහි (සසරෙහි) හැසිරෙමියි මෙම තනතුර ලබමි. 788ග ´´අප්‍රමාණවූ ශීලයන්හි (රැකීම් වශයෙන්)  පවත්නා බුද්‍ධ ශ්‍රාවක තෙමේ ඉදින් භවයන්හි රැඳෙන්නේ නම් විපාකය කෙබඳු වන්නේද, 78්‍රග ´´විශේෂ දැකුම් ඇති බැලයෙකුවූ මා විසින් පන්සිල් මැනවින් රැස් කරණ ලදී.   මම එම ශීලය කරණ කොට ගෙන අද සියළු භව බන්‍ධනයෙන් මිදුනෙමි. 78ුග ´´මින් අපරිමෙය්‍ය කල්පයෙහි පන්සිල් රැක්කෙමි.   (ඒ හේතුවෙන්) දුගතියක් නොදනිමි.   මේ පන්සිල් (රැකීමේ) විපාකයයි. 781ග ´´මේ සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් පංචසීල සමාදානීය තෙරුන් වහන්සේ මෙම ගාථාවන් වදාළ සේක.´´ __________   ු3ග  අත්තසංසාවක ථෙරාපදානය. 782ග 758ග  ´´(අවන්හල් සහිත) ඇතුළු වීථියෙහි වඩින්නාවූ ස්වර්‍ණවර්‍ණවූ රන් තොරණක් මෙන් බබලන දෙතිස් මහ පුරිස් ලකුණු ඇති,  ලොව බබුළුවන්නාවූ,  අපමණ ගුණ ඇති,  අනූපමවු (උපමා රහිත) දැමුනාවූ,  දීප්තිය දරන්නාවූ,  සිද්‍ධාත්‍ර්‍ථ බුදුරජාණන් වහන්සේ දැක උතුම්වූ ප්‍රීතියක් ලැබීමි. 75්‍රග ´´මම බුදුරජාණන් වහන්සේ වැඳ,  ඒ මහා මුණීන් වහන්සේ වැළඳවීමි.   එකල්හි මා කාරුණීකවූ බුදුරජාණන් වහන්සේ මට අනුමෝදනා (ධර්‍මය දේශනා) කළ සේක. 75ුග ´´(සත්ත්‍වයාට) උතුම්වූ අස්වැසිලි කරණ ඒ මහා කාරුණීකවූ බුදුරජාණන් වහන්සේ කෙරෙහි සිත පහදවා මම කල්පයක් ස්වර්‍ගයෙහි සතුටුවීමි. 751ග ´´මින් සිව් අනූවන කල්පයෙහි එකල්හි යම් දානයක් දුනිම්ද,  (ඒ හේතුවෙන්) දුගතියක් නොදනිමි.   භික්‍ෂා දානයාගේ මේ විපාකයයි. 752ග ´´මේ සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් අත්තසංසාවක තෙරුන් වහන්සේ මෙම ගාථාවන් වදාළ සේක.´´ __________   ු4ග  ධූපදායක ථෙරාපදානය. 783ග ´´ලෝක ජ්‍යෙෂ්ඨවූ,  තාදී ගුණ ඇති සිද්‍ධාත්‍ර්‍ථ බුදුරජාණන් වහන්සේගේ (ගන්‍ධ කුටියට) පැහැදුණු සිතින් මා විසින් කුටිධූපයක් (ගඳකිළියට සුවඳ දුමක්) දෙන ලදී. 784ග ´´යම් පින්කමක් කරණකොටගෙන දිව්‍යවූ හෝ,  මනුෂ්‍යවූ හෝ,  යම් යම් භවයක උපදිම් නම් සියළු දෙනාටම ප්‍රිය වෙමි.   සුගන්ධධූප දානයාගේ මේ විපාකයයි. 785ග ´´මින් සිව් අනුවන කපෙහිවූ එකල්හි යම් සුවඳ (දුම් දනක් දුනිම්ද) (ඒ හේතුවෙන්) දුගතියක් නොදනිමි.   සුගන්ධධූප දානයාගේ මේ විපාකයයි. 786ග ´´මේ සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් ධූපදායක තෙරුන් වහන්සේ මෙම ගාථාවන් වදාළ සේක.´´ __________       ු5ග  පුලින පූජක ථෙරාපදානය. 787ග ´´විපස්සි බුදුරජාණන් වහන්සේගේ උතුම්වූ බොධි දාම්මූලයෙහි පරණ වැලි අස්කොට පිරිසිදු (අළුත්) වැලි විසිරවීමි. 7්‍ර8ග ´´මින් එක් අනූවන කපෙහි මම යම් වැලි (විසිරවීමේ) දානයක් දුනිම්ද,  (ඒ හේතුවෙන්) දුගතියක් නොදනිමි.   මෙය වාලුකා (වැලි) දානයාගේ විපාකයයි. 7්ර්‍‍රග ´´මින් තෙපණස්වන කපෙහි ජනයා අභිභවනය කරන්නාවූ මහත් බල ඇති ´´මහා පුලින´´ නම්වු සක්විති රජෙක් වීමි. 7්‍රුග ´´මේ සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් පුලින පූජක තෙරුන් වහන්සේ මෙම ගාථාවන් වදාළ සේක.´´ __________     ු6ග  උත්තරිය ථෙරාපදානය. 7්‍ර1ග ´´මම එකල්හි චන්‍ද්‍රභාගා නදී තීරයෙහි (සූ සූ හඬ නගමින් ජලයෙන් උඩට දිය බුබුළු මතු කරණ බැවින් නොහොත් කුඩා මත්ස්‍ය සමූහයා කඩ කඩ කොට මරා දමන බැවින්) සුංසුමාර නම්වූ චණ්ඩ මත්ස්‍යයෙක් (කිඹුලෙක්) වීමි.   ගොදුරු සෙවීමෙහි නිරතවූ මම නදී තීත්‍ර්‍ථයකට පැමිණියෙමි. 7්‍ර2ග ´´එසමයෙහි තෙමේම සියල්ල අවබෝධ කළාවූ,  අග්‍ර පුද්ගලවූ ඒ සිද්‍ධාත්‍ර්‍ථ බුදුරජාණන් වහන්සේ ගඟ තරණය කරණු කැමැත්තෝ නදී තීර්ථයට පැමිණි සේක. 7්‍ර3ග ´´බුදුරජාණන් වහන්සේ එළඹි කල්හි මමද එහි ගියෙමි.   එළඹ තථාගතයන් වහන්සේට මෙම වචනය කීමි.   කෙබඳු වචනයක්ද යත්? 7්‍ර4ග ´´මහා වීරයන් වහන්ස,  නගිනු මැනව.   මම ඔබ (ගඟින්) එතර කරවන්නෙමි.   (මේ ජලය) මාගේ පරම්පරාවෙහිවූ ගෝචරයයි.´´ 7්‍ර5ග ´´මාගේ ගිගුම් හඬ (ආරාධනය) අසා බුදුරජාණන් වහන්සේ (මාගේ පිටෙහි) නැගුන සේක.   සතුටු සිතින් පිනා ගියේ ලෝකනාථයන් වහන්සේ එතෙර කෙළෙමි. 7්‍ර6ග ´´ගඟ පරතෙරෙහිවූ සිද්‍ධාර්ථ බුදුරජතෙම එහිදී මා අස්වැසීය.   (කෙසේද යත්?)   නිවණට පැමිණෙන්නෙහිය. (කියායි). 7්‍ර7ග ´´මම එම කයින් චුතව දෙව්ලොවට (උත්පත්ති වශයෙන්) ගියෙමි.   දිව්‍යප්සරාවන් විසින් පිරිවරණ ලදුයේ දිවසුව අනුභව කෙළෙමි. 7ු8ග ´´මම ශක්‍ර දේවේන්‍ද්‍රව සත්වරක් දිව්‍ය රාජ්‍යය කෙළෙමි.   තෙවරක් පෘථිවීශ්වරවූ සක්විති රජ වීමි. 7ු්‍රග ´´මම විවේකයෙහි යෙදුනේ,  ප්‍රඥා ඇත්තේ,  මැනවින් සංවරණයවූ ඉඳුරන් ඇත්තේ,  සම්‍යක් සම්බුදුරජාණන් වහන්සේගේ සසුනෙහි මේ අන්තිම ශරීරය දරමි. 7ුග ´´මින් සිව් අනූවන කපෙහි යම් බුදුවරයෙක් (ගඟින්) එතර කෙළෙම්ද (ඒ හේතුවෙන්) දුගතියක් නොදනිමි.   (එම) එතර කිරීමෙහි මේ විපාකයයි. 7ු1ග ´´මේ සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් උත්තරිය තෙරුන් වහන්සේ මෙම ගාථාවන් වදාළ සේක.´´ __________   ු7ග  එකඤ්ජලික ථෙරාපදානය. 7ු2ග 773ග  ´´(අවන්හල් සහිත) ඇතුළු වීථියෙහි වඩින්නාවූ (සසර කතරින් සත්ත්‍වයා එතෙර කරණ බැවින්) ශ්‍රේෂඨ සාත්‍ර්‍ථ වාහකයෙකුවූ,   මනුෂ්‍ය වීරයෙකුවූ (සත්ත්‍වයා නිවන් පුරයට පමුණුවන බැවින්) විනායකවූ නොදැමුණු අය දමනය කරන්නාවූ,   තාදී ගුණ ඇති,   මහා වාදීවූ,   මහා ප්‍රාඥවූ,   ස්වර්‍ණවර්‍ණවූ විපස්සි බුදුරජාණන් වහන්සේ දැක මම පැහැදුණේ,  සොම්නස් සිත් ඇත්තේ දෑත් එක්කොට ඇඳිලි කෙළෙමි. 774ග ´´මින් එක් අනූවන කපෙහිවූ එකල්හි (විපස්සී බුදුරජුන්හට) යම් ඇඳිලි බැඳීමක් (වැඳීමක්) කෙළෙම්ද (ඒ හේතුවෙන්) අගතියක් නොදනිමි.   අඤ්ජලී කර්‍මයාගේ මේ විපාකයයි. 775ග ´´මේ සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් එකඤ්ජලික තෙරුන් වහන්සේ මෙම ගාථාවන් වදාළ සේක.´´ __________   18ග  ඛොමදායක ථෙරාපදානය. 7ු3ග ´´එකල්හි මම බන්ධුමතී නගරයෙහි වෙළෙන්දෙක් වීමි.   එම වණික් කර්‍මයෙන්ම භාර්‍ය්‍යාව පෝෂණය කරමි.   (දාන,  ශීලාදී පුණ්‍ය) බීජ සම්පත්ද රෝපණය කරමි. 7ු4ග ´´වීථියට පිළිපන් ශාස්තෘවූ විපස්සී බුදුරජාණන් වහන්සේට පින් පිණිස කොමු පිලියක් මා විසින් දෙන ලදී. 7ු5ග ´´මින් එක් අනූවන කපෙහිවූ එකල්හි (මම) යම් කොමු පිළි දනක් දුනිම්ද,  (ඒ හේතුවෙන්) දුගතියක් නොදනිමි.   කොමු පිළි දානයාගේ මේ විපාකයයි. 7ු6ග ´´මින් සත් විසිවන කපෙහි සිව් මහ දිවයිනෙහි අධිපතිවූ සප්තරත්නයන්ගෙන් යුක්තවූ ´´සින්‍ධවසන්‍දන´´ නම් සක්විති රජකේ වීමි. 7ු7ග ´´මේ සිව් පිළිසිඹියාවෝද,  අෂ්ට විමොක්‍ෂයෝද,  ෂඩභිඥාවෝද සාක්‍ෂාත් කරණ ලදී.   බුදුරජාණන් වහන්සේගේ සසුනද කරණලදී.   මෙහි මේ අයුරින් ආයුෂ්මත් එකඤ්ජලික තෙරුන් වහන්සේ මෙම ගාථාවන් වදාළ සේක.´´ ( සතරවෙනි බණ වරයි. ) __________         