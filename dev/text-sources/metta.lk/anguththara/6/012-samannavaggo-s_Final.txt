 
 
 
 
4ථ්‍රු ී්ප්බබ්ඩ්ටටද 9 ීසබය්ක් 
 
 
 
 
ඡක්ක නිපාතය 
_____ 
දුතිය පණ්ණාසකය 
__________ 
# සාමඤ්ඤ වර්‍ගය 
# කායානුපස්සී විහරණ සූත්‍රය 
# ´´මහණෙනි, ධර්ම සයක් දුරු නොකර ශරීරයෙහි ශරීරය අනුව බලන්නට නුසුදුසුය. 
# ´´කිනම් සයක්ද යත්? කර්‍මාන්තයෙහි ඇලුන බව, කථාවෙහි ඇලුන බව, නිදීමෙහි ඇලුන බව, පිරිසෙහි ඇලුන බව, ඉන්‍ද්‍රියයන්හි නොවසන ලද දොරටු ඇති බව, බොජුනෙහි ප්‍රමාණ නොදන්නා බව යන සයයි. මහණෙනි, මේ ධර්‍ම සය අත් නොහැර ශරීරයේ ශරීරය අනුව බැලීම බලමින් වසන්නට නුසුදුසුය. 
# අජ්ඣත්තං කායානුපස්සී සූත්‍රය 
# ´´මහණෙනි, ධර්‍ම සයක් අත්හැර ශරීරයෙහි ශරීරය අනුව බලන්නට සුදුසුය. කිනම් සයක්ද යත්? කර්‍මාන්තයෙහි ඇලුන බව, කථාවෙහි ඇලුන බව, නිදීමෙහි ඇලුන බව, පිරිසෙහි ඇලුන බව, ඉන්‍ද්‍රියයන්හි නොවසන ලද දොරටු ඇති බව, බොජුනෙහි ප්‍රමාණ නොදන්නා බව යන සයයි. මහණෙනි, මේ ධර්‍ම සය අත් හැර ශරීරයේ ශරීරය අනුව බැලීම බලමින් වසන්නට සුදුසුය. 
# බහිද්‍ධා කායානුපස්සී සූත්‍රය 
# ´´මහණෙනි, ධර්‍ම සයක් අත් නොහැර ස්වකිය ශරීරයෙහි ශරීරය අනුව බලන්නට නුසුදුසුය. කිනම් සයක්ද යත්? කර්‍මාන්තයෙහි ඇලුන බව, කථාවෙහි ඇලුන බව, නිදීමෙහි ඇලුන බව, පිරිසෙහි ඇලුන බව, ඉන්‍ද්‍රියයන්හි නොවසන ලද දොරටු ඇති බව, බොජුනෙහි ප්‍රමාණ නොදන්නා බව යන සයයි. මහණෙනි, මේ ධර්‍ම සය අත් නොහැර ශරීරයේ ශරීරය අනුව බැලීම බලමින් වසන්නට නුසුදුසුය. 
# අජ්ඣත්ත බහිද්‍ධා කායානුපස්සී සූත්‍රය 
(මෙහි මේ වර්‍ගයේ 1 වෙනි සූත්‍රයෙහි ´ශරීරයෙහි´ යන්නට පිටත්හිවූ, තමාතුළ හා පිටත්හිවූ, වේදනාවන්හි වේදනාව, තමාතුළ ඇති වේදනාවන්හි, පිටත්හිවූ වේදනාවන්හි, ඇතුළත පිටත වේදනාවන්හි, සිතෙහි සිත, තම සිතෙහි, පිටත්හිවූ සිතෙහි, ඇතුළත පිටත සිතෙහි, ධර්මයන්හි ධර්මය, තමාතුළ ඇති ධර්මයන්හි, පිටත්හිවූ ධර්මයන්හි, ඇතුළත පිටත ධර්‍මයන්හි, කියා වෙනස්කරද, 1 සූත්‍රයේ ´දුරු නොකර´ යන්නට ´දුරු කර´ කියා යොදාද, සූත්‍ර 30ක් යොදාගත යුතුයි.) 
# අජ්ඣත්තංවෙදනානුපස්සී සූත්‍රය 
# ´´මහණෙනි, ධර්ම සයකින් යුක්තවූ තපස්සු නම් ගෘහපතිතෙමේ තථාගතයන් වහන්සේ කෙරෙහි පැහැදීමට ගියේ, අමෘතය දක්නේ, අමෘතය ප්‍රත්‍යක්‍ෂකොට ජීවත්වෙයි. 
# ´´කිනම් සයකින්ද යත්? බුදුන් කොරහි අචල ශ්‍රද්‍ධාවෙන් යුක්තවේද, ධර්‍මයෙහි අචල ශ්‍රද්‍ධාවෙන් යුක්ත වූයේ වේද, සංඝයා කෙරෙහි අචල ශ්‍රද්‍ධාවෙන් යුක්තවූයේ වේද, ආර්‍ය්‍ය ශීලයෙන් යුක්තවූයේ වේද, ආර්‍ය්‍ය ඤාණයෙන් යුක්තවූයේ වේද, ආර්‍ය්‍යවූ කෙලෙසුන්ගෙන් මිදීමෙන් යුක්තවූයේ වේද, මහණෙනි, ධර්ම සයකින් යුක්තවූ තපස්සු නම් ගෘහපතිතෙමේ තථාගතයන් වහන්සේ කෙරෙහි පැහැදීමට ගියේ, අමෘතය දක්නේ, අමෘතය ප්‍රත්‍යක්‍ෂකොට ජීවත්වෙයි. 
# බහිද්‍ධාවෙදනානුපස්සී සූත්‍රය 
# (මේ වර්‍ගයේ 5 වෙනි සූත්‍රයෙහි ´තපස්සු´ වෙනුවට, ´භල්ලුක´ ´සුදත්ත නම් අනේපිඬු´ ´මච්ඡිකා සණ්ඩිකචිත්ත´ ´හත්ථක ආලවක´ ´මහානාම සක්ක´ ´විසාලානුවර උග්ග´ ´උග්ගත´ ´සුරම්බඨ´ ´ජීවක කොමාරභච්ච´ ´නකුලපිතා´ ´තවකණ්ණික´ ´පූරණ´ ´ඉසිදත්ත´ ´සන්‍ධාන´ ´විජය´ ´වජ්ජීය මහිත´ ´මෙණ්ඩක´ ´වාසෙට්ඨ උපාසක´ ´අරිඨ´ ´සාරග්ග´ යන වචන යොදා සූත්‍ර 20 ක් යොදාගත යුතුයි.) 
# රාගාභිඤ්ඤානුත්තරිය සූත්‍රය 
# ´´මහණෙනි, රාගය විශිෂ්ටඥානයෙන් අවබෝධකිරීම පිණිස ධර්‍ම සයක් වැඩිය යුතුය. 
# ´´කිනම් සයක්ද යත්? ශ්‍රෙෂ්ඨ දැකීම, ශ්‍රෙෂ්ඨ ඇසීම, ශ්‍රෙෂ්ඨ ලාභය, ශ්‍රෙෂ්ඨ හික්මීම, ශ්‍රෙෂ්ඨ උපස්ථානය, ශ්‍රෙෂ්ඨ සිහිකිරීම යන සයයි. මහණෙනි, රාගය විශිෂ්ටඥානයෙන් අවබෝධකිරීම පිණිස ධර්‍ම සයක් වැඩිය යුතුය. 
# රාගාභිඤ්ඤානුස්සති සූත්‍රය 
# ´´මහණෙනි, රාගය විශිෂ්ටඥානයෙන් අවබෝධකිරීම පිණිස ධර්‍ම සයක් වැඩිය යුත්තාහ.. 
# ´´කිනම් සයක්ද යත්? බුදුන් අරමුණු කොට ඇති සිහිය, ධමීය අරමුණු කොට ඇති සිහිය, සංඝයා අරමුණු කොට ඇති සිහිය, ශීලය අරමුණු කොට ඇති සිහිය, ත්‍යාගය අරමුණු කොට ඇති සිහිය, බුදුන් අරමුණු කොට ඇති සිහිය, යන සයයි මහණෙනි, රාගය විශිෂ්ටඥානයෙන් අවබෝධකිරීම පිණිස ධර්‍ම සයක් වැඩිය යුතුය. 
# රාගාපරිඤ්ඤනුත්තරිය සූත්‍රය 
# ´´මහණෙනි, රාගය විශිෂ්ටඥානයෙන් අවබෝධකිරීම පිණිස ධර්‍ම සයක් වැඩිය යුත්තාහ.. 
# ´´කිනම් සයක්ද යත්? අනිත්‍යය යන හැඟීම, අනිත්‍යයෙහි දුක්ය යන හැඟීම, දුකෙහි අනාත්මය යන හැඟීම, දුරුකරණ හැඟීම, නොඇලෙන හැඟීම, නිවණ යන හැඟීම, යන සයයි. මහණෙනි, රාගය විශිෂ්ටඥානයෙන් අවබෝධකිරීම පිණිස ධර්‍ම සයක් වැඩිය යුතුය. 
# (මේ වර්‍ගයේ 9 වෙනි සූයේ විශිෂ්ට ඥානයෙන් අවබෝධ කිරිම පිණිස යන්නට, විශෙෂයෙන් දැනගැනීම, ක්‍ෂය කිරීම, ප්‍රහීන කිරීම, ක්‍ෂයවීම, විනාශවීම, නොඇලීම, නිරුද්‍ධිය, අත්හැරීම, දුරුකිරීම, යන පද යොදා සූත්‍ර 9 ක් සාදාගත යුතුයි.) 
# (මේ වර්‍ගයේ 9 වෙනි සූත්‍රයේ රාගය වෙනුවට දෝෂ, මොහ, ක්‍රොධ, උපනාහ (බද්‍ධවෛර), ගුණමකු ගතිය, යුගග්‍රාහය (තරඟකිරීම), ඊර්‍ෂ්‍යාව, මසුරුකම, මායාව, කෛරාටිකකම, තදගතිය, එකට එක කිරීම, මාන්නය, අතිමාන්නය, මත්වීම, ප්‍රමාදය, කියා වෙනස්කර 10 වෙනි ඡේදයේ පදයක් පාසා යොදා සූත්‍ර 144 ක් සාදාගත යුතුයි.) භාග්‍යවතුන් වහන්සේ මෙය වදාළසේක. පැහැදුනු සිතැති ඒ භික්‍ෂූහු භාග්‍යවතුන් වහන්සේගේ දේශනාවට සතුටුවූහ. 
( සයවන නිපාතය නිමි. ) 
__________ 
 
 
