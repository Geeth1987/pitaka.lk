 
 
 
 
්‍රථ්‍ර2 ශදාය්වසඩ්ඩ්ටටද ෑඒා්ටට්ච්කසස 9 ීසබය්ක් 
 
 
 
අඞගුත්තර නිකාය. 
´´ නමො තස්ස භගවතො අරහතො සම්මා සම්බුද්‍ධස්ස ´´ 
එක නිපාතය 
# එතදග්‍ර පාලිය. )්´ මහණහු. 
# අඤ්ඤාකොණ්ඩඤ්ඤ එතදග්ග සූත්‍රය. 
´´මහණෙනි, යම් මේ අඤ්ඤාකොණ්ඩඤ්ඤ නම් ස්ථවිර නමක් වේද, මේ තෙම චිර රාත්‍රි දන්නාවූ ( ඉකුත්කළ බොහෝ කල් ඇති ) මාගේ ශ්‍රාවකවූ ඝික්‍ෂූන් අතුරෙන් අග්‍රයි.´´ 
# සාරීපුත්ත එතදග්ග සූත්‍රය. 
´´මහණෙනි, මහත් ප්‍රඥා ඇත්තවුන් අතුරෙන් මේ ශාරීපුත්‍ර ස්ථවිර තෙම අග්‍රයි.´´ 
# මහාමොග්ගල්ලාන එතදග්ග සූත්‍රය. 
´´මහණෙනි, ඎද්‍ධි ඇත්තවුන් අතුරෙන් මේ මහා මෞද්ගල්‍යාන ස්ථවිර තෙම අග්‍රයි. 
# මහාකස්සප එතදග්ග සූත්‍රය.ු 
´´මහණෙනි, ධුතවාද ඇත්තාවූ ( ධූතඞ්ගධාරීවූ ) භික්‍ෂූන් අතුරෙන් මේ මහා කාශ්‍යප ස්ථවිර තෙම අග්‍රයි.´´ 
# අනුරුද්ධ එතදග්ග සූත්‍රය. 
´´මහණෙනි, දිවැස් ඇත්තවුන් අතුරෙන් මේ අනුරුද්‍ධ ස්ථවිර තෙම අග්‍රයි.´´ 
# භද්දිය කාළිගොධායපුත්තඑතදග්ග සූත්‍රය. 
´´මහණෙනි, උසස් කුල ඇත්තවුන් අතුරෙන් කාළිගොධා නම් බැමිණියගේ පුත්‍රවූ මේ භද්දිය ස්ථවිර තෙම අග්‍රයි.´´ 
# ලකුණ්ටක භද්දිය එතදග්ග සූත්‍රය. 
´´මහණෙනි, මධුර ස්වර ( මිහිරි හඬ ) ඇත්තාවූ භික්‍ෂූන් අතුරෙන් මේ ලකුණ්ඨක භද්දිය ස්ථවිර තෙම අග්‍රයි.´´ 
# පිණ්ඩොලභාරද්වාජ එතදග්ග සූත්‍රය. 
´´මහණෙනි, සිංහනාද ( අභීතනාද ) කරන්නාවූ භික්‍ෂූන් අතුරෙන් මේ පිණ්ඩොල භාරද්වාජ ස්ථවිර තෙම අග්‍රයි.´´ 
# පුණ්ණමත්තානිපුත්ත එතදග්ග සූත්‍රය. 
´´මහණෙනි, ධර්‍මකථිකවූ ශ්‍රාවකයන් අතුරෙන් මේ මන්තානී බැමිණියගේ පුත්‍රවූ මේ පුණ්ණ නම් ස්ථවිර තෙම අග්‍රයි.´´ 
# මහා කච්චාන එතදග්ග සූත්‍රය. 
´´මහණෙනි, සංක්‍ෂෙපයෙන් කියනලද ධර්‍මයාගේ අත්‍ර්‍ථය විස්තර වශයෙන් විභාග කරන්නාවූ භික්‍ෂූන් අතුරෙන් මේ මහාකච්චාන ස්ථවිර තෙම අග්‍රයි.´´ 
( ප්‍රථම වර්‍ගය නිමි. ) 
2 වෙනි වර්‍ගය. 
# චුල්ලඵන්ථක එතදග්ග සූත්‍රය. 
´´යම් මේ චුල්ල පන්ථක නම් ස්ථවිර නමක් වේද, මනොමය ශරීරයන් උපදවන්නාවූ මාගේ ශ්‍රාවකවූ භික්‍ෂූන් අතුරෙන් මෙතෙම අග්‍රයි.´´ 
# චුල්ලපන්ථක චෙතොවට්ට එතදග්ග සූත්‍රය. 
´´ මේ චුල්ල පන්ථක ස්ථවිර තෙම, රූපාවචර ධ්‍යාන ලාභීන් අතුරෙන් අග්‍රයි.´´ 
# මහාපන්ථක එතදග්ග සූත්‍රය. 
´´ මේ මහා පන්ථක ස්ථවිර තෙම අරූපාවචර ධ්‍යාන ලාභීන් අතුරෙන් අග්‍රයි.´´ 
# සුභූති එතදග්ග සූත්‍රය. 
´´ මේ සුභූති ස්ථවිර තෙම රාගාදී කෙලෙසුන් කෙරෙන් තොරවූ වාසය ඇති භික්‍ෂූන් අතුරෙන් අග්‍රයි.´´ 
# සුභූති දක්ඛිනෙය්‍ය එතදග්ග සූත්‍රය. 
´´ මේ සුභූති නම් ස්ථවිර තෙම දක්‍ෂිණාවට සුදුසු වූවන් අතුරෙන් අග්‍රයි.´´ 
# රෙවත ඛදිරවනිය එතදග්ග සූත්‍රය. 
´´ මේ කිහිරි වනවාසී රෙවත ස්ථවිර තෙම වනයෙහි වසන භික්‍ෂූන් අතුරෙන් අග්‍රයි.´´ 
# කඞ්ඛාරෙවත එතදග්ග සූත්‍රය. 
´´ මේ කඞ්ඛා රෙවත නම් ස්ථවිර තෙම ධ්‍යානයෙහි ඇලී වසන්නාවූ භික්‍ෂූන් අතුරෙන් අග්‍රයි.´´ 
# සොණකොලිවිස එතදග්ග සූත්‍රය. 
´´ මේ කොලිවිස ගොත්‍ර ඇති සොණ ස්ථවිර තෙම පටන්ගෙණ සම්පූර්‍ණකරණලද වීර්‍ය්‍ය ඇති ශ්‍රාවකයන් අතුරෙන් අග්‍රයි.´´ 
# සොණකුටිකණ්ණ එතදග්ග සූත්‍රය. 
´´ (කෙළක් අගනා කන් පළඳනා ඇති හෙයින් ) කුටිකණ්ණයයි කියන ලද සොණ නම් ස්ථවිර තෙම යහපත් වචන කියන්නාවූ භික්‍ෂූන් අතුරෙන් අග්‍රයි.´´ 
# සීවලී එතදග්ග සූත්‍රය. 
´´ මේ සීවලී ස්ථවිර තෙම ප්‍රත්‍ය ලාභීවූ භික්‍ෂූන් අතුරෙන් අග්‍රයි.´´ 
# වක්කලි එතදග්ග සූත්‍රය. 
´´ මේ වක්කලි නම් ස්ථවිර තෙම බලවත් ශ්‍රද්‍ධා ඇත්තාවූ භික්‍ෂූන් අතුරෙන් අග්‍රයි.´´ 
( දෙවෙනි වර්‍ගය නිමි. ) 
 
3 වෙනි වර්‍ගය. 
# රාහුල එතදග්ග සූත්‍රය. 
´´මහණෙනි, යම් මේ රාහුල නම් ස්ථවිර නමක් වේද, ශික්‍ෂාකාමීවූ මාගේ ශ්‍රාවකවූ භික්‍ෂූන් අතුරෙන් මෙතෙම අග්‍රයි.´´ 
# රට්ඨපාල එතදග්ග සූත්‍රය. 
´´ මහණෙනි, මේ රට්ඨපාල ස්ථවිර තෙම ශ්‍රද්‍ධායෙන් පැවිදිවූවන් අතුරෙන් අග්‍රයි.´´ 
# කුණ්ඩධාන එතදග්ග සූත්‍රය. 
´´මහණෙනි, මේ කුණ්ඩදාන ස්ථවිර තෙම සියල්ලන්ට පළමුව සළකා ගන්නාවූ භික්‍ෂූන් අතුරෙන් අග්‍රයි.´´ 
# වඞ්ගීස එතදග්ග සූත්‍රය. 
´´ මහණෙනි, මේ වඞ්ගීස ස්ථවිර තෙම සම්පූර්‍ණවූ වැටහීම් ඇත්තාවූ නොහොත් වහා වැටහෙන නුවණැත්තාවූ භික්‍ෂූන් අතුරෙන් අග්‍රයි.´´ 
# උපසේන වඞ්ගන්තපුත්ත එතදග්ග සූත්‍රය. 
´´ මහණෙනි, මේ වඞ්ගන්ත බමුණාගේ පුත්‍රවූ උපසේන ස්ථවිර තෙම සියල්ලන් පහදවන්නාවූ භික්‍ෂූන් අතුරෙන් අග්‍රයි.´´ 
# දබ්බමල්ලපුත්ත එතදග්ග සූත්‍රය. 
´´ මහණෙනි, මේ මල්ලරාජ පුත්‍රවූ, දබ්බ නම් ස්ථවිර තෙම සෙනසුන් පනවන්නාවූ භික්‍ෂූන් අතුරෙන් අග්‍රයි.´´ 
# පිළින්‍දිවච්ඡ එතදග්ග සූත්‍රය. 
´´ මහණෙනි, මේ පිළින්‍දි ගොත්‍රයෙහි උපන් වච්ඡ නම්වූ හෙවත්, පිළින්‍දිවච්ඡ ස්ථවිර තෙම දෙවියන්ට ප්‍රිය මනාපවූ භික්‍ෂූන් අතුරෙන් අග්‍රයි.´´ 
# බාහිය දාරුචීරිය එතදග්ග සූත්‍රය. 
´´ මහණෙනි, ( දැව පතුරෙන් කළ වැහැරි දැරූ නිසා ) දාරුචීරියයි කියන ලද බාහිය නම්වූ මේ ස්ථවිර තෙම වහා ලත් අර්හත් ඵලාවබෝධය ඇති භික්‍ෂූන් අතුරෙන් අග්‍රයි.´´ 
# කුමාරකස්සප එතදග්ග සූත්‍රය. 
´´ මහණෙනි, මේ කුමාරකාශ්‍යප ස්ථවිර තෙම විසිතුරුකොට බණ කියන්නාවූ භික්‍ෂූන් අතුරෙන් අග්‍රයි.´´ 
# මහාකොට්ඨිත එතදග්ග සූත්‍රය. 
´´ මහණෙනි, මේ මහා කොට්ඨිත ස්ථවිර තෙම සිවු පිළිසිඹියාවට පත් භික්‍ෂූන් අතුරෙන් අග්‍රයි.´´ 
( තුන්වෙනි වර්‍ගය නිමි. ) 
 
4 වෙනි වර්‍ගය. 
# බහුස්සුත ආනන්‍ද එතදග්ග සූත්‍රය. 
´´ මහණෙනි, යම් මේ ආනන්‍ද නම් ස්ථවිර නමක් වේද, බහුශ්‍රුතවූ ( බොහෝ ඇසූ පිරූ තැන් ඇති ) මාගේ ශ්‍රාවකවූ භික්‍ෂූන් අතුරෙන් මෙතෙම අග්‍රයි.´´ 
# සතිමන්ත ආනන්‍ද එතදග්ග සූත්‍රය. 
´´ මහණෙනි, මේ ආනන්‍ද නම් ස්ථවිර තෙම ( ඇසූ පිරූ තැන් දරාගන්නා සිහි ඇති ) ශ්‍රාවකයන් අතුරෙන් අග්‍රයි.´´ 
# ගතිමන්ත ආනන්‍ද එතදග්ග සූත්‍රය. 
´´ මහණෙනි, මේ ආනන්‍ද නම් ස්ථවිර තෙම ඥාණගති ඇති භික්‍ෂූන් අතුරෙන් අග්‍රයි.´´ 
# ධිතිමන්ත ආනන්‍ද එතදග්ග සූත්‍රය. 
´´ මහණෙනි, මේ ආනන්‍ද ස්ථවිර තෙම ( බුද්‍ධ වචනය දැරීමාදියෙහි ) වීර්‍ය්‍යය ඇති භික්‍ෂූන් අතුරෙන් අග්‍රයි.´´ 
# උපට්ඨාක ආනන්‍ද එතදග්ග සූත්‍රය. 
´´ මහණෙනි, මේ ආනන්‍ද ස්ථවිර තෙම බුදේ‍ධාපස්ථායකවූ භික්‍ෂූන් අතුරෙන් අග්‍රයි.´´ 
# උරුවෙල කස්සප එතදග්ග සූත්‍රය. 
´´ මහණෙනි, මේ උරුවෙල කාශ්‍යප ස්ථවිර තෙම මහත් පිරිවර ඇත්තාවූ භික්‍ෂූන් අතුරෙන් අග්‍රයි.´´ 
# කාලුදායි එතදග්ග සූත්‍රය. 
´´ මහණෙනි, මේ කාලුදායි ස්ථවිර තෙම කුලයන් පහදවන්නාවූ භික්‍ෂූන් අතුරෙන් අග්‍රයි.´´ 
# බක්කුල එතදග්ග සූත්‍රය. 
´´ මහණෙනි, බක්කුල ස්ථවිර තෙම නීරෝගීවූ භික්‍ෂූන් අතුරෙන් අග්‍රයි.´´ 
# සොභිත එතදග්ග සූත්‍රය. 
´´ මහණෙනි, මේ සොභිත ස්ථවිර තෙම පූවෙර්‍්නිවාසය ( පෙර විසූ කඳ පිළිවෙළ ) සිහිකරන්නාවූ භික්‍ෂූන් අතුරෙන් අග්‍රයි.´´ 
# උපාලි එතදග්ග සූත්‍රය. 
´´ මහණෙනි, මේ උපාලි ස්ථවිර තෙම විනයධරවූවන් අතුරෙන් අග්‍රයි.´´ 
# නන්‍දක එතදග්ග සූත්‍රය. 
´´ මහණෙනි, මේ නන්‍දක ස්ථවිර තෙම භික්‍ෂුණීන්ට අවවාද කරන්නාවූ භික්‍ෂූන් අතුරෙන් අග්‍රයි.´´ 
# නන්‍ද එතදග්ග සූත්‍රය. 
´´ මහණෙනි, මේ නන්‍ද නම් ස්ථවිර තෙම ඉන්‍ද්‍රියයන් කෙරෙහි වසනලද දොර ඇත්තාවූ භික්‍ෂූන් අතුරෙන් අග්‍රයි.´´ 
# මහාකප්පින එතදග්ග සූත්‍රය. 
´´ මහණෙනි, මේ මහා කප්පින නම් ස්ථවිර තෙම භික්‍ෂූණ්ට අවවාද කරන්නාවූ ශ්‍රාවකයන් අතුරෙන් අග්‍රයි.´´ 
# සාගත එතදග්ග සූත්‍රය. 
´´ මහණෙනි, මේ සාගත ස්ථවිර තෙම තෙජොධාතු සමාපත්තියට සමවදින්නාවූ භික්‍ෂූන් අතුරෙන් අග්‍රයි.´´ 
# රාධ එතදග්ග සූත්‍රය. 
´´ මහණෙනි, මේ රාධ ස්ථවිර තෙම දම්දෙසුම් වැටහීමට හේතුවූ නුවණ ඇති භික්‍ෂූන් අතුරෙන් අග්‍රයි.´´ 
# මොඝරාජ එතදග්ග සූත්‍රය. 
´´ මහණෙනි, මේ මොඝරාජ නම් ස්ථවිර තෙම රූක්‍ෂ ( රළු ) සිවුරු දරන්නාවූ භික්‍ෂූන් අතුරෙන් අග්‍රයි.´´ 
( සතරවෙනි වර්‍ගයයි. ) 
 
අඞගුත්තර නිකාය. 
´´ නමො තස්ස භගවතො අරහතො සම්මා සම්බුද්‍ධස්ස ´´ 
එක නිපාතය 
# එතදග්‍ර පාලිය )ඉ´ මෙහෙනිවරු 
# මහාපජාපතී ගොතමී එතදග්ග සූත්‍රය. 
´´මහණෙනි, යම් මේ මහාප්‍රජාපතී ගොතමී නම් ස්ථවිරියක් වේද, චිර රාත්‍රි ( ඉකුත්කළ බොහෝ කල් දන්නාවූ ) මාගේ ශ්‍රාවිකා භික්‍ෂුණීන් අතුරෙන් ඕතොමෝ අග්‍රයි.´´ 
# ඛෙමා එතදග්ග සූත්‍රය. 
´´මහණෙනි, මේ ඛෙමා භික්‍ෂුණී තොමෝ මහා ප්‍රඥා ඇති භික්‍ෂුණීන් අතුරෙන් අග්‍රයි.´´ 
# උප්පලවණ්ණා එතදග්ග සූත්‍රය. 
´´මහණෙනි, මේ උප්පලවණ්ණා භික්‍ෂුණිය ඎද්‍ධිමත්වූ ශ්‍රාවිකාවන් අතුරෙන් අග්‍රයි.´´ 
# පටාචාරා එතදග්ග සූත්‍රය. 
´´මහණෙනි, මේ පටාචාරා නම් භික්‍ෂුණිය විනයධරවූ ශ්‍රාවිකාවන් අතුරෙන් අග්‍රයි.´´ 
# ධම්මදින්නා එතදග්ග සූත්‍රය 
මහණෙනි, මේ ධම්මදින්නා ස්ථවිරී තොමෝ ධර්‍මකථිකවූ ශ්‍රාවිකාවන් අතුරෙන් අග්‍රයි. 
# නන්දා එතදග්ග සූත්‍රය 
මහණෙනි, මේ නන්දා නම් භික්‍ෂුණිය ධ්‍යානයෙහි ඇලුනාවූ ශ්‍රාවිකාවන් අතුරෙන් අග්‍රයි. 
# සොණා එතදග්ග සූත්‍රය. 
´´මහණෙනි, මේ සොණා නම් භික්‍ෂුණිය පවත්නාලද පරිපූර්‍ණ වීර්‍ය්‍ය ඇති භික්‍ෂුණීන් අතුරෙන් අග්‍රයි.´´ 
# සකුලා එතදග්ග සූත්‍රය. 
´´මහණෙනි, මේ සකුලා නම් භික්‍ෂුණිය දිවැස් ඇත්තාවූ භික්‍ෂුණීන් අතුරෙන් අග්‍රයි.´´ 
# භද්දාකුණ්ඩලකෙසා එතදග්ග සූත්‍රය. 
´´මහණෙනි, මේ ( කුණ්ඩලවූ හෙවත් වක්‍ර කෙහෙ ඇති ) කුණ්ඩලකෙසා භික්‍ෂුණිය, වහා පැමිණෙනලද අභිඥා අවබෝධ ඇති මාගේ භික්‍ෂුණීන් අතුරෙන් අග්‍රයි.´´ 
# භද්දාකාපිලානී එතදග්ග සූත්‍රය. 
´´මහණෙනි, මේ භද්දා කාපිලානී නම්වූ භික්‍ෂුණිය පූවෙර්‍්නිවාසය ( පෙර විසූ කඳ පිළිවෙළ ) සිහි කරන්නාවූ භික්‍ෂුණීන් අතුරෙන් අග්‍රයි.´´ 
# භද්දාකච්චානා එතදග්ග සූත්‍රය. 
´´මහණෙනි, මේ භද්දා කච්චානා නම්වූ භික්‍ෂුණිය මහත්වූ අභිඥාවන්ට පැමිණියාවූ භික්‍ෂුණීන් අතුරෙන් අග්‍රයි.´´ 
# කිසාගොතමී එතදග්ග සූත්‍රය. 
´´මහණෙනි, මේ කිසා ගොතමී නම් භික්‍ෂුණිය, රළු සිවුරු දරන්නාවූ භික්‍ෂුණීන් අතුරෙන් අග්‍රයි.´´ 
# සිගාලමාතා එතදග්ග සූත්‍රය. 
´´මහණෙනි, මේ සිගාලමාතා භික්‍ෂුණිය, බලවත් ශ්‍රද්‍ධා ඇත්තාවූ භික්‍ෂුණීන් අතුරෙන් අග්‍රයි.´´ 
( පස්වෙනි වර්‍ගයයි. ) 
 
  
එක නිපාතය 
අඞගුත්තර නිකාය. 
´´ නමො තස්ස භගවතො අරහතො සම්මා සම්බුද්‍ධස්ස ´´ 
එක නිපාතය 
# එතදග්‍ර පාලිය )ජ´ උපාසකවරු 
# තපස්සු භල්ලිකා එතදග්ග සූත්‍රය. 
´´මහණෙනි, යම් මේ තපස්සුය, භල්ලිකය යන වෙළඳ දෙබෑ කෙනෙක් වෙත්ද, පළමු සරණ ගියාවූ මාගේ ශ්‍රාවක උපාසකයන් අතුරෙන් මොහු තුමූ අග්‍රයි. 
# සුදත්ත ( අනාථ පිණ්ඩික ) එතදග්ග සූත්‍රය. 
´´මහණෙනි, මේ ( අසරණයන්ට අහර දෙන බැවින් ) අනාථ පිණ්ඩික නම් ඇති, සුදත්ත නම් ගෘහපති තෙම දානයෙහි ඇලුනාවූ උපාසකයන් අතුරෙන් අග්‍රයි.´´ 
# චිත්ත එතදග්ග සූත්‍රය. 
´´මහණෙනි, මේ මච්ඡිකාසණ්ඩ නුවර වාසී චිත්ත නම් ගෘහපති තෙම ධර්‍මකථිකවූ උපාසකයන් අතුරෙන් අග්‍රයි.´´ 
# හත්‍ථක ආලවක එතදග්ග සූත්‍රය. 
´´මහණෙනි, මේ හත්‍ථක නම් ඇති ආලවක නම්වූ කුමාර තෙම සිවු සඟරාවතින් පිරිසට සංග්‍රහ කරණ උපාසකයන් අතුරෙන් අග්‍රයි.´´ 
# මහානාම සක්ක එතදග්ග සූත්‍රය. 
´´මහණෙනි, මේ මහානාම නම් ශාක්‍ය තෙම ප්‍රණීත දේ දෙන්නාවූ උපාසකයන් අතුරෙන් අග්‍රයි.´´ 
# උග්ග ගහපති වෙසාලික එතදග්ග සූත්‍රය. 
´´මහණෙනි, මේ විශාලා මහනුවර වාසීවූ ඒ උග්ග නම් ගෘහපතියා මනාප දේ දෙන්නාවූ උපාසකයන් අතුරෙන් අග්‍රයි.´´ 
# උග්ගත එතදග්ග සූත්‍රය. 
´´මහණෙනි, මේ උග්ගත නම් ගෘහපතියා සඞ්ඝයාට උපස්ථාන කරන්නාවූ උපාසකයන් අතුරෙන් අග්‍රයි.´´ 
# සුර අම්බට්ඨ එතදග්ග සූත්‍රය. 
´´මහණෙනි, මේ සුර අම්බට්ඨ උපාසක තෙම අචල ප්‍රසාදයෙන් යුක්තවූ උපාසකයන් අතුරෙන් අග්‍රයි.´´ 
# ජීවක කොමාරභච්ච එතදග්ග සූත්‍රය. 
´´මහණෙනි, කොමාරභච්ච නම් ඇති මේ ජීවක උපාසක තෙම පුද්ගලයන්ගේ ප්‍රසාදය දිනාගත් මාගේ ශ්‍රාවකවූ උපාසකයන් අතුරෙන් අග්‍රයි.´´ 
# නකුලපිතා එතදග්ග සූත්‍රය. 
´´මහණෙනි, මේ නකුල පිතා නම් ගෘහපතියා විශ්වාස කටයුතු දේ කියන්නාවූ උපාසකයන් අතුරෙන් අග්‍රයි.´´ 
( සයවෙනි වර්‍ගයයි. ) 
_______ 
 
එක නිපාතය 
අඞගුත්තර නිකාය. 
´´ නමො තස්ස භගවතො අරහතො සම්මා සම්බුද්‍ධස්ස ´´ 
# එතදග්‍ර පාලිය )ා´ උපාසිකාවරු 
# සුජාතා එතදග්ග සූත්‍රය. 
´´මහණෙනි, මේ සෙනානි කෙළෙඹියාගේ දියණියවූ සුජාතා නම් උපාසිකාවක් වේද, ඕතොමෝ පළමුකොට සරණගියාවූ මාගේ ශ්‍රාවිකා උපාසිකාවන් අතුරෙන් අග්‍රයි.´´ 
# විසාඛා එතදග්ග සූත්‍රය. 
´´මහණෙනි, ( මිගාර සිටුහු විසින් මවු තනතුරෙහි පිහිටවූ හෙයින් ) මිගාර මාතා නම් ඇති මේ විසාඛා උපාසිකාව දානයෙහි ඇලුනාවූ උපාසිකාවන් අතුරෙන් අග්‍රයි.´´ 
# ඛුජ්ජුත්තරා එතදග්ග සූත්‍රය. 
´´මහණෙනි, මේ ඛුජ්ජුත්තරා උපාසිකාව බහුශ්‍රුතවූ උපාසිකාවන් අතුරෙන් අග්‍රයි.´´ 
# සාමාවතී එතදග්ග සූත්‍රය. 
´´මහණෙනි, මේ සාමාවතී උපාසිකාව මෙත් සිත පතුරුවා වසන උපාසිකාවන් අතුරෙන් අග්‍රයි.´´ 
# උත්තරා නන්‍දමාතා එතදග්ග සූත්‍රය. 
´´මහණෙනි, මේ නන්‍ද ගේ මව්වූ උත්තරා නම් උපාසිකා තොමෝ ධ්‍යානයෙහි ඇලුනාවූ උපාසිකාවන් අතුරෙන් අග්‍රයි.´´ 
# සුප්පවාසා කොලියධිතා එතදග්ග සූත්‍රය. 
´´මහණෙනි, මේ කෝලිය රාජගේ දුවවූ සුප්පවාසා උපාසිකා තොමෝ ප්‍රණීත දේ දෙන්නාවූ උපාසිකාවන් අතුරෙන් අග්‍රයි.´´ 
# සුප්පියා එතදග්ග සූත්‍රය. 
´´මහණෙනි, මේ සුප්පියා උපාසිකාව ගිලනුන්ට උපස්ථාන කරන්නාවූ උපාසිකාවන් අතුරෙන් අග්‍රයි.´´ 
# කාතියානි එතදග්ග සූත්‍රය. 
´´මහණෙනි, මේ කාතියානි නම් උපාසිකාව නොසෙල්වෙන සැදැහැති උපාසිකාවන් අතුරෙන් අග්‍රයි.´´ 
# නකුලමාතා එතදග්ග සූත්‍රය. 
´´මහණෙනි, මේ නකුලමාතෘවූ ගෘහිණිය විශ්වාස කටයුතු කථා කියන්නාවූ උපාසිකාවන් අතුරෙන් අග්‍රයි.´´ 
# කාළී කුරරඝරිකා එතදග්ග සූත්‍රය. 
´´මහණෙනි, කුරරඝර නගරවාසීවූ මේ කාළී නම් උපාසිකාව බුදුගුණ අනුන් වෙතින් ඇසීමෙන්ම උපන් ප්‍රසාදයෙන් යුක්තවූ මාගේ ශ්‍රාවිකා උපාසිකාවන් අතුරෙන් අග්‍රයි.´´ 
( සත්වෙනි වර්‍ගයයි. ) 
 
  
 
