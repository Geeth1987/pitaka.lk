 
 
 
 
1ථ්‍ර3 ඵ්බට්ක්ඩ්ටටද 9 ීසබය්ක් 
 
 
 
 
තික නිපාතය 
තතිය පණ්ණාසකය 
# මංගල වර්‍ගය. 
# අකුසල කම්ම සූත්‍රය. 
# ´´මහණෙනි, ධර්‍ම තුනකින් යුත් පුද්ගල තෙමේ යම්සේ ගෙන එන ලද්දක් බිම හෙලන්නේද, එසේම නිරයෙහි උපදියි. කවර තුනකින්ද? 
# ´´අකුසලවූ කාය කර්‍මයෙන්ද, අකුසලවූ වාක් කර්මයෙන්ද, අකුසලවූ මනො කර්මයෙන්ද වෙයි.. 
# ´´මහණෙනි, මේ ධර්ම තුනෙන් යුක්තවූ පුද්ගල තෙමේ යම්සේ ගෙන එන ලද්දක් බිම හෙලන්නේද, එපරිද්දෙන් නිරයෙහි වැටෙයි. 
# ´´මහණෙනි, ධර්‍ම තුනකින් යුත් පුද්ගල තෙමේ යම්සේ ගෙන එන ලද්දක් හෙලන්නේද, එසේම ස්වර්‍ගයෙහි උපදියි. කවර තුනකින්ද යත්? 
# ´´කුසල කාය කර්‍මයෙන්ද, කුසල වාක් කර්මයෙන්ද, කුසල මනො කර්මයෙන්ද වෙයි.. 
# ´´මහණෙනි, මේ ධර්ම තුනෙන් යුත් පුද්ගල තෙම ගෙන එන ලද්දක් හෙලුවාක් මෙන් ස්වර්‍ගයෙහි උපදියි.´´ 
# සාවජ්ජ කම්ම සූත්‍රය. 
# ´´මහණෙනි, ධර්‍ම තුනකින් යුත් පුද්ගල තෙමේ යම්සේ ගෙන එන ලද්දක් බිම හෙලන්නේද, එසේම නිරයෙහි උපදියි. කවර තුනකින්ද? 
# ´´වරද සහිතවූ කාය කර්‍මයෙන්ද, වරද සහිතවූ වාක් කර්මයෙන්ද, වරද සහිතවූ මනො කර්මයෙන්ද වෙයි.. 
# ´´මහණෙනි, මේ ධර්ම තුනෙන් යුක්තවූ පුද්ගල තෙමේ යම්සේ ගෙන එන ලද්දක් බිම හෙලන්නේද, එපරිද්දෙන් නිරයෙහි වැටෙයි. 
# ´´මහණෙනි, ධර්‍ම තුනකින් යුත් පුද්ගල තෙමේ යම්සේ ගෙන එන ලද්දක් හෙලන්නේද, එසේම ස්වර්‍ගයෙහි උපදියි. කවර තුනකින්ද යත්? 
# ´´ වරද රහිත කාය කර්‍මයෙන්ද, වරද රහිත වාක් කර්මයෙන්ද, වරද රහිත මනො කර්මයෙන්ද වෙයි.. 
# ´´මහණෙනි, මේ ධර්ම තුනෙන් යුත් පුද්ගල තෙම ගෙන එන ලද්දක් හෙලුවාක් මෙන් ස්වර්‍ගයෙහි උපදියි.´´ 
# විසම කම්ම සූත්‍රය. 
# ´´මහණෙනි, ධර්‍ම තුනකින් යුත් පුද්ගල තෙමේ යම්සේ ගෙන එන ලද්දක් බිම හෙලන්නේද, එසේම නිරයෙහි උපදියි. කවර තුනකින්ද? 
# ´´විසමවූ කාය කර්‍මයෙන්ද, විසමවූ වාක් කර්මයෙන්ද, විසමවූ මනො කර්මයෙන්ද වෙයි.. 
# ´´මහණෙනි, මේ ධර්ම තුනෙන් යුක්තවූ පුද්ගල තෙමේ යම්සේ ගෙන එන ලද්දක් බිම හෙලන්නේද, එපරිද්දෙන් නිරයෙහි වැටෙයි. 
# ´´මහණෙනි, ධර්‍ම තුනකින් යුත් පුද්ගල තෙමේ යම්සේ ගෙන එන ලද්දක් හෙලන්නේද, එසේම ස්වර්‍ගයෙහි උපදියි. කවර තුනකින්ද යත්? 
# ´´ සමවූ කාය කර්‍මයෙන්ද, සමවූ වාක් කර්මයෙන්ද, සමවූ මනො කර්මයෙන්ද වෙයි.. 
# ´´මහණෙනි, මේ ධර්ම තුනෙන් යුත් පුද්ගල තෙම ගෙන එන ලද්දක් හෙලුවාක් මෙන් ස්වර්‍ගයෙහි උපදියි.´´ 
# අසුචි කම්ම සූත්‍රය. 
# ´´මහණෙනි, ධර්‍ම තුනකින් යුත් පුද්ගල තෙමේ යම්සේ ගෙන එන ලද්දක් බිම හෙලන්නේද, එසේම නිරයෙහි උපදියි. කවර තුනකින්ද? 
# ´´අපිරිසිදු කාය කර්‍මයෙන්ද, අපිරිසිදු වාක් කර්මයෙන්ද, අපිරිසිදු මනො කර්මයෙන්ද වෙයි.. 
# ´´මහණෙනි, මේ ධර්ම තුනෙන් යුක්තවූ පුද්ගල තෙමේ යම්සේ ගෙන එන ලද්දක් බිම හෙලන්නේද, එපරිද්දෙන් නිරයෙහි වැටෙයි. 
# ´´මහණෙනි, ධර්‍ම තුනකින් යුත් පුද්ගල තෙමේ යම්සේ ගෙන එන ලද්දක් හෙලන්නේද, එසේම ස්වර්‍ගයෙහි උපදියි. කවර තුනකින්ද යත්? 
# ´´ පිරිසිදු කාය කර්‍මයෙන්ද, පිරිසිදු වාක් කර්මයෙන්ද, පිරිසිදු මනො කර්මයෙන්ද වෙයි.. 
# ´´මහණෙනි, මේ ධර්ම තුනෙන් යුත් පුද්ගල තෙම ගෙන එන ලද්දක් හෙලුවාක් මෙන් ස්වර්‍ගයෙහි උපදියි.´´ 
# අකුසල උපහතත්ත සූත්‍රය. 
# ´´මහණෙනි, ධර්ම තුනකින් යුක්තවූ, අව්‍යක්තවූ, අසත්පුරුෂවූ බාල තෙමේ, ගුණ සාරා දමන ලද, විනාශ කරන ලද ආත්මයක් පරිහරණය කරයි. වරද සහිතයෙක්ද, නුවණැතියන් විසින් ගර්හා කළ යුත්තෙක්ව බොහෝ අකුසල්ද රැස් කරයි. කවර තුනකින්ද? 
# ´´අකුශල කාය කර්මයෙන්ද, අකුශල වාක් කර්මයෙන්ද, අකුශල මනො කර්මයෙන්ද වෙයි. 
# ´´මහණෙනි, මේ ධර්ම තුනෙන් යුත්, අව්‍යක්තවූ, අසත්පුරුෂවූ බාල තෙම, ගුණ සාරා දමන ලද, විනාශ කරන ලද ආත්මයක් පරිහරණය කරයි. වරද සහිතයෙක්ව, නුවණැතියන් විසින් ගර්හා කළ යුත්තෙක්ව බොහෝ අකුසල්ද රැස් කරයි. 
# ´´මහණෙනි, ධර්ම තුනකින් යුත්, ව්‍යක්තවූ, සත්පුරුෂවූ පණ්ඩිත පුරුෂ තෙමේ, ගුණ නොනසන ලද, විනාශ නොකරන ලද ආත්මය පරිහරණය කරයි. නිරවද්‍යවූයේ, නුවණැතියන් විසින් ගර්හා නොකළ යුත්තෙක් වෙයි. කවර තුනකින්ද? 
# ´´කුසල කාය කර්මයෙන්ද, කුසල වාක් කර්මයෙන්ද, කුසල මනො කර්මයෙන්ද, වෙයි. 
# ´´මහණෙනි, මේ ධර්ම තුනෙන් යුත්, ව්‍යක්තවූ, සත්පුරුෂවූ පණ්ඩිත පුරුෂ තෙමේ, ගුණ නොනසන ලද, විනාශ නොකරන ලද ආත්මය පරිහරණය කරයි. නිරවද්‍යවූයේ, නුවණැත්තන් විසින් ගර්හා නොකළ යුත්තෙක්ව බොහෝ පින්ද රැස් කරයි. 
# සාවජ්ජ උපහතත්ත සූත්‍රය. 
# ´´මහණෙනි, ධර්ම තුනකින් යුක්තවූ, අව්‍යක්තවූ, අසත්පුරුෂවූ බාල තෙමේ, ගුණ සාරා දමන ලද, විනාශ කරන ලද ආත්මයක් පරිහරණය කරයි. වරද සහිතයෙක්ද, නුවණැතියන් විසින් ගර්හා කළ යුත්තෙක්ව බොහෝ අකුසල්ද රැස් කරයි. කවර තුනකින්ද? 
# ´´වරද සහිත කාය කර්මයෙන්ද, වරද සහිත වාක් කර්මයෙන්ද, වරද සහිත මනො කර්මයෙන්ද වෙයි. 
# ´´මහණෙනි, මේ ධර්ම තුනෙන් යුත්, අව්‍යක්තවූ, අසත්පුරුෂවූ බාල තෙම, ගුණ සාරා දමන ලද, විනාශ කරන ලද ආත්මයක් පරිහරණය කරයි. වරද සහිතයෙක්ව, නුවණැතියන් විසින් ගර්හා කළ යුත්තෙක්ව බොහෝ අකුසල්ද රැස් කරයි. 
# ´´මහණෙනි, ධර්ම තුනකින් යුත්, ව්‍යක්තවූ, සත්පුරුෂවූ පණ්ඩිත පුරුෂ තෙමේ, ගුණ නොනසන ලද, විනාශ නොකරන ලද ආත්මය පරිහරණය කරයි. නිරවද්‍යවූයේ, නුවණැතියන් විසින් ගර්හා නොකළ යුත්තෙක් වෙයි. කවර තුනකින්ද? 
# ´´ වරද රහිත කාය කර්මයෙන්ද, වරද රහිත වාක් කර්මයෙන්ද, වරද සහිත මනො කර්මයෙන්ද, වෙයි. 
# ´´මහණෙනි, මේ ධර්ම තුනෙන් යුත්, ව්‍යක්තවූ, සත්පුරුෂවූ පණ්ඩිත පුරුෂ තෙමේ, ගුණ නොනසන ලද, විනාශ නොකරන ලද ආත්මය පරිහරණය කරයි. නිරවද්‍යවූයේ, නුවණැත්තන් විසින් ගර්හා නොකළ යුත්තෙක්ව බොහෝ පින්ද රැස් කරයි. 
# විසම උපහතත්ත සූත්‍රය. 
# ´´මහණෙනි, ධර්ම තුනකින් යුක්තවූ, අව්‍යක්තවූ, අසත්පුරුෂවූ බාල තෙමේ, ගුණ සාරා දමන ලද, විනාශ කරන ලද ආත්මයක් පරිහරණය කරයි. වරද සහිතයෙක්ද, නුවණැතියන් විසින් ගර්හා කළ යුත්තෙක්ව බොහෝ අකුසල්ද රැස් කරයි. කවර තුනකින්ද? 
# ´´විසම කාය කර්මයෙන්ද, විසම වාක් කර්මයෙන්ද, විසම මනො කර්මයෙන්ද වෙයි. 
# ´´මහණෙනි, මේ ධර්ම තුනෙන් යුත්, අව්‍යක්තවූ, අසත්පුරුෂවූ බාල තෙම, ගුණ සාරා දමන ලද, විනාශ කරන ලද ආත්මයක් පරිහරණය කරයි. වරද සහිතයෙක්ව, නුවණැතියන් විසින් ගර්හා කළ යුත්තෙක්ව බොහෝ අකුසල්ද රැස් කරයි. 
# ´´මහණෙනි, ධර්ම තුනකින් යුත්, ව්‍යක්තවූ, සත්පුරුෂවූ පණ්ඩිත පුරුෂ තෙමේ, ගුණ නොනසන ලද, විනාශ නොකරන ලද ආත්මය පරිහරණය කරයි. නිරවද්‍යවූයේ, නුවණැතියන් විසින් ගර්හා නොකළ යුත්තෙක් වෙයි. කවර තුනකින්ද? 
# ´´ සමවූ කාය කර්මයෙන්ද, සමවූ වාක් කර්මයෙන්ද, සමවූ මනො කර්මයෙන්ද, වෙයි. 
# ´´මහණෙනි, මේ ධර්ම තුනෙන් යුත්, ව්‍යක්තවූ, සත්පුරුෂවූ පණ්ඩිත පුරුෂ තෙමේ, ගුණ නොනසන ලද, විනාශ නොකරන ලද ආත්මය පරිහරණය කරයි. නිරවද්‍යවූයේ, නුවණැත්තන් විසින් ගර්හා නොකළ යුත්තෙක්ව බොහෝ පින්ද රැස් කරයි. 
# අසූචි උපහතත්ත සූත්‍රය. 
# ´´මහණෙනි, ධර්ම තුනකින් යුක්තවූ, අව්‍යක්තවූ, අසත්පුරුෂවූ බාල තෙමේ, ගුණ සාරා දමන ලද, විනාශ කරන ලද ආත්මයක් පරිහරණය කරයි. වරද සහිතයෙක්ද, නුවණැතියන් විසින් ගර්හා කළ යුත්තෙක්ව බොහෝ අකුසල්ද රැස් කරයි. කවර තුනකින්ද? 
# ´´අපිරිසිදුවූ කාය කර්මයෙන්ද, අපිරිසිදුවූ වාක් කර්මයෙන්ද, අපිරිසිදුවූ මනො කර්මයෙන්ද වෙයි. 
# ´´මහණෙනි, මේ ධර්ම තුනෙන් යුත්, අව්‍යක්තවූ, අසත්පුරුෂවූ බාල තෙම, ගුණ සාරා දමන ලද, විනාශ කරන ලද ආත්මයක් පරිහරණය කරයි. වරද සහිතයෙක්ව, නුවණැතියන් විසින් ගර්හා කළ යුත්තෙක්ව බොහෝ අකුසල්ද රැස් කරයි. 
# ´´මහණෙනි, ධර්ම තුනකින් යුත්, ව්‍යක්තවූ, සත්පුරුෂවූ පණ්ඩිත පුරුෂ තෙමේ, ගුණ නොනසන ලද, විනාශ නොකරන ලද ආත්මය පරිහරණය කරයි. නිරවද්‍යවූයේ, නුවණැතියන් විසින් ගර්හා නොකළ යුත්තෙක් වෙයි. කවර තුනකින්ද? 
# ´´ පිරිසිදුවූ කාය කර්මයෙන්ද, පිරිසිදුවූ වාක් කර්මයෙන්ද, පිරිසිදුවූ මනො කර්මයෙන්ද, වෙයි. 
# ´´මහණෙනි, මේ ධර්ම තුනෙන් යුත්, ව්‍යක්තවූ, සත්පුරුෂවූ පණ්ඩිත පුරුෂ තෙමේ, ගුණ නොනසන ලද, විනාශ නොකරන ලද ආත්මය පරිහරණය කරයි. නිරවද්‍යවූයේ, නුවණැත්තන් විසින් ගර්හා නොකළ යුත්තෙක්ව බොහෝ පින්ද රැස් කරයි. 
# වන්‍දනාත්තය සූත්‍රය. 
´´මහණෙනි, මේ වැඳුම් තුනකි. කවර තුනක්ද? කයින් වැඳුමද, වචනයෙන් වැඳුමද, සිතින් වැඳුමද වෙයි. මහණෙනි, මේ වනාහි වැඳුම් තුනය.´´ 
# සුමඞ්ගල (හෝ) සුප්පහාත සූත්‍රය. 
# ´´මහණෙනි, යම් සත්ත්‍ව කෙනෙක් පෙරවරු කාලයෙහි කයින් සුචරිතයෙහි හැසිරෙද්ද, වචනයෙන් සුචරිතයෙහි හැසිරෙද්ද, සිතින් සුචරිතයෙහි හැසිරෙද්ද, මහණෙනි, ඒ සත්ත්‍වයන්ට යහපත් පෙරවරු කාලයක් වෙයි. 
# ´´මහණෙනි, යම් සත්ත්‍ව කෙනෙක් මධ්‍යාහ්ණ කාලයෙහි කයින් සුචරිතයෙහි හැසිරෙද්ද, වචනයෙන් සුචරිතයෙහි හැසිරෙද්ද, සිතින් සුචරිතයෙහි හැසිරෙද්ද, මහණෙනි, ඒ සත්ත්‍වයන්ට යහපත් මධ්‍යාහ්ණ කාලයක් වෙයි. 
# ´´මහණෙනි, යම් සත්ත්‍ව කෙනෙක් සවස් කාලයෙහි කයින් සුචරිතයෙහි හැසිරෙද්ද, වචනයෙන් සුචරිතයෙහි හැසිරෙද්ද, සිතින් සුචරිතයෙහි හැසිරෙද්ද, මහණෙනි, ඒ සත්ත්‍වයන්ට යහපත් සවස් කාලයක් වෙයි. 
´(ඔවුන්ට) ශුභ නැකතකි. ශුභ මගුලකි. ශුභ හිරු උදාවකි. ශුභ පිබිදීමකි. ශුභ ක්‍ෂණයකි. ශුභ මුහුර්‍තයකි. බ්‍රහ්මචාරීන් කෙරෙහි මනා දන් දීමකි.´´ 
´´දියුණුවූ කාය කර්‍ම වෙයි. දියුණුවූ වාක් කර්‍ම වෙයි. දියුණුවූ මනො කර්‍ම වෙයි. දියුණුවූ ප්‍රාර්‍ථනා වෙත්.´´ 
´´දියුණුවූ කර්‍මයන් නොට මෙහි දියුණුව ලබත්. බුද්ධ ශාසනයෙහි වැඩුනාවූ, සුඛිතවූ, ලබන ලද අර්‍ථ ඇත්තාවූ ඔවුහු, සියලු ඤාතීන් සමග නීරෝගීව, සැප ඇත්තෝ වව්.´´ 
( පසළොස්වැනි මඞ්ගල වර්‍ගය නිමි. ) 
( තුන්වැනිවූ ඛුද්දක පණ්ණාසකය නිමි. )  
 
