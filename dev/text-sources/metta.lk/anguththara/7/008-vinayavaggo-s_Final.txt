 
 
 
 
5ථ6 ඪසබ්හ්ඩ්ටටද 9 ීසබය්ක් 
 
 
 
 
අඞ්ගුත්තර නිකාය 
සත්තක නිපාතය 
දෙවැනි පණ්ණාසකය 
# විනය වර්‍ගය 
# සීලවන්ත විනයධර සූත්‍රය 
# ´´මහණෙනි, ධර්‍ම සතකින් යුක්තවූ භික්‍ෂු තෙම විනයධර වෙයි. 
# ´´කවර සතකින්ද යත්, ඇවත දනීද, ඇවැත් නොවන දේ දනීද, ස්වල්පවූ ඇවැත් දනීද, මහා ඇවැත් දනීද, ප්‍රාතිමොක්‍ෂ සංවරයෙන් සංවරවූයේ සිල් ඇත්තේ වේද, ආචාරයෙන් හා ගෝචරයෙන් යුක්තවූයේ ස්වල්ප වරදෙහි බිය දක්නා සුළු වූයේ ශික්‍ෂා පදයන් සමාදන්ව හික්මෙයි. චෛතසිකයන්ගේ උසස් හික්මීමට අයත් මෙලොව සැප විහරණය ඇති සතර ධ්‍යානයන්ගේ පහසුවෙන් ලැබීම වෙයි. නිදුකින් ලැබීම වෙයි. පහසුවෙන් ලැබීම වෙයි. ආශ්‍රවයන්ගේ ක්‍ෂය වීමෙන් අනාශ්‍රවවූ චිත්ත විමුක්තියද, ප්‍රඥා විමුක්තියද, මෙලොවම තෙමේ මනා කොට දැන ප්‍රත්‍යක්‍ෂකොට එයට පැමිණ වාසය කරයි. 
# ´´මහණෙනි, ධර්‍ම සතකින් යුක්තවූ භික්‍ෂු තෙම විනයධර වෙයි. 
# ස්වාගත විනයධර සූත්‍රය 
# ´´මහණෙනි, ධර්‍ම සතකින් යුක්තවූ භික්‍ෂු තෙම විනයධර වෙයි. 
# ´´කවර සතකින්ද යත් )සස´ ඇවත දනීද, ඇවැත් නොවන දේ දනීද, )සසස´ ස්වල්පවූ ඇවැත් දනීද, මහා ඇවැත් දනීද, උභය (භික්‍ෂු භික්‍ෂුණී) ප්‍රාතිමොක්‍ෂයන් සූත්‍ර වශයෙන් අනුව්‍යඤ්ජන වශයෙන් මනාකොට නිශ්චය වූයේ, ප්‍රගුණවුයේ වේද. චෛතසිකයන්ගේ උසස් හික්මීම ඇති, මෙලොව සුව විහරණය ඇති, සතර ධ්‍යානයන් පහසුවෙන් ලබන්නේ නිදුකින් ලබන්නේ මඳ උත්සාහයෙන් ලබන්නේ, ආශ්‍රවයන්ගේ ක්‍ෂයවීමෙන් අනාශ්‍රවවූ චිත්ත විමුක්තියද, ප්‍රඥා විමුක්තියද, මෙලොවම තෙමේ මනාකොට දැන ප්‍රත්‍යක්‍ෂකොට එයට පැමිණ වාසය කරයි. )සඩ´ මහණෙනි, ධර්‍ම සතකින් යුක්තවූ භික්‍ෂු තෙම විනයධර වෙයි. 
# අසංහීර සූත්‍රය 
# ´´මහණෙනි, ධර්‍ම සතකින් යුක්තවූ භික්‍ෂු තෙම විනයධර වෙයි. 
# ´´කවර සතකින්ද යක්? )සස´ ඇවැත දනියි. ඇවැත් නොවන දේ දනියි. ස්වල්ප ඇවැත් දනියි. මහා ඇවැත් දනියි. විනයෙහි ස්ථිරව පිහිටියේ වෙයි. )සසස´ චෛතසිකයන්ගේ මනා හික්මීම ඇති, මෙලොවම සුව විහරණ ඇති සතර ධ්‍යානයන් මඳ උත්සාහයෙන්, නිදුකින්, පහසුවෙන් ලබන්නේ වෙයි. ආශ්‍රවයන්ගේ ක්‍ෂයවීමෙන් අනාශ්‍රවවූ චිත්ත විමුක්තියද, ප්‍රඥා විමුක්තියද, මෙලොවම තෙමේ මනාකොට දැන ප්‍රත්‍යක්‍ෂකොට එයට පැමිණ වාසය කරයි. මහණෙනි, ධර්‍ම සතකින් යුක්තවූ භික්‍ෂු තෙම විනයධර වෙයි. 
# ´´කවර සතක්ද යත්, ඇවත දනියි. ඇවැත් නොවන දේ දනියි. ස්වල්ප ඇවැත් දනියි. මහා ඇවැත් දනියි. නන් වැදෑරුම් පූර්‍වෙනිවාසය සිහි කරයි. කෙසේද? පිරිසිදුවූ මනුෂ්‍යත්වය ඉක්මවූ දිව ඇසින් චුත වන්නාවූද, උපදින්නාවූද, හීනවූද, ප්‍රණීතවූද, මනා පැහැ ඇත්තාවූද, දුර්වර්ණවූද, සැපයට පැමිණියාවූද. දුකට පැමිණියාවූද, සත්ත්‍වයන් දකියි. කර්‍මය ලෙස එළඹෙන්නාවූ සත්ත්‍වයන් දකියි. ආශ්‍රවයන්ගේ ක්‍ෂයවීමෙන් අනාශ්‍රවවූ චිත්ත විමුක්තියද, ප්‍රඥා විමුක්තියද, මෙලොවම තෙමේ මනාකොට දැන ප්‍රත්‍යක්‍ෂකොට එයට පැමිණ වාසය කරයි. මහණෙනි, ධර්‍ම සතකින් යුක්තවූ භික්‍ෂු තෙම විනයධර වෙයි. 
# පුබ්බේනිවාසලාභී විනයධර සූත්‍රය 
# ´´මහණෙනි, ධර්‍ම සතකින් යුක්තවූ භික්‍ෂුතෙම විනයධරවූයේ බබලයි. 
# )ස´ ´´කවර ධර්‍ම සතකින්ද යත්, ඇවත දනියි. ඇවැත් නොවන දේ දනියි. ස්වල්ප ඇවැත් දනියි. මයා ඇවැත් දනියි. ශික්‍ෂා පදයන්හි සමාදන්ව සතර ධ්‍යානයන් කැමති පරිදි ලබන්නේ, පහසුවෙන් ලබන්නේ, බහුලව ලබන්නේ ප්‍රත්‍යක්‍ෂකොට එයට පැමිණ වාසය කරයි. )සස´ මහණෙනි, ධර්‍ම සතකින් යුක්තවූ භික්‍ෂුතෙම විනයධරවූයේ බබලයි. 
# සීලවන්ත සොභන සූත්‍රය 
# ´´මහණෙනි, ධර්‍ම සතකින් යුක්තවූ භික්‍ෂුතෙම විනයධරවූයේ බබලයි. 
# ´´කවර සතකින්ද යත්? ඇවත දනියි. ඇවැත් නොවන දේ දනියි. ස්වල්ප ඇවැත් දනියි. මයා ඇවැත් දනියි. ශික්‍ෂා පදයන්හි සමාදන්ව සතර ධ්‍යානයන් කැමති පරිදි ලබන්නේ, පහසුවෙන් ලබන්නේ, බහුලව ලබන්නේ ප්‍රත්‍යක්‍ෂකොට එයට පැමිණ වාසය කරයි. මහණෙනි, ධර්‍ම සතකින් යුක්තවූ භික්‍ෂුතෙම විනයධරවූයේ බබලයි. 
# ස්වාගතසොභන සූත්‍රය 
# ´´මහණෙනි, ධර්‍ම සතකින් යුක්තවූ භික්‍ෂුතෙම විනයධරවූයේ බබලයි. 
# ´´කවර සතකින්ද යත්. ඇවැත දනියි. ඇවැත් නොවන දේ දනියි. (මෙහි 23 සූත්‍රයේ )සසස´ ඡේදය යෙදිය යුතුයි.) උභය ප්‍රාතිමොක්‍ෂයන් (මෙහි 23 සූත්‍රයේ 2 )සඩ´ සහ 1 ඡේදය යෙදිය යුතුයි.) 
# අසංහීරසොභන සූත්‍රය 
# ´´මහණෙනි, ධර්‍ම සතකින් යුක්තවූ භික්‍ෂුතෙම විනයධරවූයේ බබලයි. 
# ´´කවර සතකින්ද යත්. )සස´ ඇවැත දනියි. ඇවැත් නොවන දේ දනියි. ස්වල්ප ඇවැත් දනියි. මහා ඇවැත් දනියි. විනයෙහි ස්ථිරව පිහිටියේ වෙයි. මහණෙනි, ධර්‍ම සතකින් යුක්තවූ භික්‍ෂුතෙම විනයධරවූයේ බබලයි. 
# පුබ්බෙ නිවාස සොභන සූත්‍රය 
# ´´මහණෙනි, ධර්‍ම සතකින් යුක්තවූ භික්‍ෂුතෙම විනයධරවූයේ බබලයි. 
ඇවැත දනියි. ඇවැත් නොවන දේ දනියි. ස්වල්ප ඇවැත් දනියි. මහා ඇවැත් දනියි. විනයෙහි ස්ථිරව පිහිටියේ වෙයි. නන්වැදෑරුම් පූර්‍වනිවාසය මහණෙනි, ධර්‍ම සතකින් යුක්තවූ භික්‍ෂුතෙම විනයධරවූයේ බබලයි. 
# උපාලි ආයාචන සුත්‍රය 
ඉක්බිත්තෙන් ආයුෂ්මත් උපාලි ස්ථවිර තෙම භාග්‍යවතුන් වහන්සේ යම් තැනෙකද, එතැන්හි පැමිණියේය. පැමිණ භාග්‍යවතුන් වහන්සේ වැඳ එකත්පසෙක හුන්නේය. එකත්පසෙක හුන්නාවූම ආයුෂ්මත් උපාලි ස්ථවිර තෙම භාග්‍යවතුන් වහන්සේට මෙය සැළකෙළේය. 
# ´´මම භාග්‍යවතුන් වහන්සේගේ යම් ධර්‍මයක් අසා හුදකලාවූයේ, වෙන්වූයේ, අප්‍රමාදවූයේ, කෙළෙස් තවන වීර්‍ය්‍ය ඇත්තේ, ආත්මභාවයෙහි දුරු කළ ආශා ඇත්තේ, වාසය කරන්නෙම් නම් ස්වාමිනි, භාග්‍යවතුන් වහන්සේ මට එබඳු ධර්‍මයක් මනාකොට දේශනා කරණ සේක්වා. 
# ´´උපාලීනි, ඔබ යම් ධර්‍මයක් දන්නෙහි නම් මේ ධර්‍මයෝ ඒකාන්තයෙන් කළකිරීම පිණිස, රාග විරාගය (ඇල්ම නැතිකිරීම පිණිස), නිරොධය (සිත නොසිටීම) පිණිස, සංසිඳීම පිණිස, දැනීම පිණිස, අවබෝධය පිණිස, නොපවතියි. උපාලීනි, මේ ධර්‍මය නොවේය, මේ විනය නොවේය, මේ ශාස්තෘ ශාසනය නොවේයයි යන කරුණු ඒකාන්තයෙන් දැන ගනුව. උපාලීනි, ඔබ යම් ධර්‍මයක් දන්නෙහි නම් මේ ධර්‍මයෝ ඒකාන්තයෙන් කළකිරීම පිණිස, රාග විරාගය පිණිස, නිරොධය පිණිස, සංසිඳීම පිණිස, දැනීම පිණිස, අවබෝධය පිණිස, පවතියි. උපාලීනි, මේ ධර්‍මය වෙයි, මේ විනය වෙයි, මේ ශාස්තෘ ශාසනය වෙයි, යන කරුණු ඒකාන්තයෙන් දරව.´´ 
31 අධිකරණ සමථ සූත්‍රය 
# ´´මහණෙනි, උපනුපන් අධිකරණයන්ගේ සමථය පිණිස, සංසිඳීම පිණිස, මේ අධිකරණ සමථ ධර්‍මයෝ සතක් වෙති. (ඉදිරියෙහි හික්මීම නම්) සම්මුඛො විනය දිය යුතුය. ස්මෘති විනය දිය යුතුය. නොමුලා විනය දිය යුතුය. පටිඤ්ඤාන කරණ නම් පොරොන්දු කිරීම දිය යුතුය. යෙභුය්‍යසිකා නම් නිතර ස්ථිරත්‍වය දිය යුතුය. තස්සපාපිය්‍යසිකා නම් ඔහුට පොරොන්‍දු දිය යුතුය. තිණවත්‍ථාරකය (කරුණ වසා දැමීම) දිය යුතුය. මහණෙනි, මේ සප්ත අධිකරණ සමථ ධර්‍මයෝ උපනුපන් අධිකරණ ධර්‍මයන්ගේ සංසිඳීම පිණිස වෙත්.´´ 
( අටවන විනය වර්‍ගය නිමි. ) 
__________ 
 
 
