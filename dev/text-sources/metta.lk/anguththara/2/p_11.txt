
 ආයාචන වර්‍ගය. 
#sතුලා සූත්‍රය. 
´´මහණෙනි, මනාව ප්‍රාර්ත්‍ථනා කරන්නාවූ සැදැහැවත් භික්‍ෂුවක් වේ නම්, හෙතෙම මෙසේ ප්‍රාර්ත්‍ථනා කරයි. ´ශාරීපුත්‍ර, මොග්ගල්ලාන ස්ථවිරයන් වහන්සේලා යම්බඳු වෙත් නම් එබඳු වෙමියි (කියායි.) මහණෙනි, යම් මේ ශාරීපුත්‍ර, මොග්ගල්ලාන ස්ථවිර දෙනමක් වෙද්ද, මාගේ ශ්‍රාවක භික්‍ෂූන්ට මේ (දෙනම) තුලාව (තරාදිය) යි. මේ (දෙනම) ප්‍රමාණය (මැනීම) යි.´´ 
#sඋප්පලවණ්ණ සූත්‍රය. 
´´මහණෙනි, මනාව ප්‍රාර්ත්‍ථනා කරන්නාවූ සැදැහැවත් මෙහෙණක් වේ නම්, ඕතොමෝ මෙසේ ප්‍රාර්ත්‍ථනා කරයි. ´ඛෙමා, උප්පලවණ්ණා ස්ථවිරීන් වහන්සේලා යම්බඳු වෙත්ද, මමද එබඳු වෙමි´ යි (කියායි.) මහණෙනි, යම් මේ ඛෙමා, උප්පලවණ්ණා යන භික්‍ෂුණීන් දෙනමක් වෙද්ද, මාගේ ශ්‍රාවිකාවූ භික්‍ෂූණීන්ට මේ (දෙනම) තුලාවයි. මේ (දෙනම) ප්‍රමාණයයි.´´ 
#sචිත්තාලවක සූත්‍රය. 
´´මහණෙනි, මනාව ප්‍රාර්ත්‍ථනා කරන්නාවූ සැදැහැවත් උපාසක කෙනෙක් වේ නම්, හෙතෙම මෙසේ ප්‍රාර්ත්‍ථනා කරයි. ´චිත්තගහපති, හත්‍ථකආලවක දෙදෙනා යම් සේද, මමත් එසේ වෙමි´ යි (කියායි.) මහණෙනි, යම් මේ චිත්තගහපති, හත්‍ථකආලවක යන දෙදෙනෙක් වෙද්ද, මාගේ ශ්‍රාවකවූ උපාසකයන්ට මේ (දෙදෙන) තුලාවයි. මේ (දෙදෙන) ප්‍රමාණයි.´´ 
#sඋත්තර නන්‍දමාතා සූත්‍රය. 
´´මහණෙනි, මනාව ප්‍රාර්ත්‍ථනා කරන්නාවූ සැදැහැවත් උපාසිකාවක් වේ නම්, ඕතොමෝ මෙසේ ප්‍රාර්ත්‍ථනා කරයි. ´ඛුජ්ජුත්තරා, වෙළුකණ්ටකී (නම් නුවර වැසි) නන්‍දමාතා යන උපාසිකාවන් යම් සේද, මමත් එසේම වෙමි´ යි (කියායි.) මහණෙනි, යම් මේ ඛුජ්ජුත්තරා, වෙළුකණ්ටකී නන්‍දමාතා යන දෙදෙනෙක් වෙද්ද, මාගේ ශ්‍රාවිකාවූ උපාසිකාවන්ට මේ (දෙදෙන) තුලාවයි. මේ (දෙදෙන) ප්‍රමාණයි.´´ 
#sවණ්ණභාසන සූත්‍රය. 
´´මහණෙනි, කරුණු දෙකකින් යුක්තවූ, අව්‍යක්තවූ, අසත්පුරුෂවූ, අඥානතෙම, සාරා දමන ලද ගුණ ඇති, නසන ලද ගුණ ඇති ආත්මයක් රක්‍ෂා කෙරෙයි. ප්‍රාඥයන් විසින් වරද පැමිණවිය යුත්තෙක්, උපවාද කටයුත්තෙක්ද වේ. බොහෝ අකුසල්ද රැස්කරයි. කවර කරුණු දෙකකින්ද යත්, 
 ´´නොමදැන, නොම පිවිස, (විනිශ්චයෙන් තීරණයට නොපැමිණ) අගුණ කියයුත්තාගේ ගුණ කීමද, නොම දැන, නොම පිවිස, ගුණ කියයුත්තාගේ අගුණ කීමද, (යන කරුණු) දෙකයි. 
 ´´මහණෙනි, මේ කරුණු දෙකින් යුත්, අව්‍යක්තවූ, අසත්පුරුෂවූ, බාල තෙම, උදුරා දමන ලද ගුණ ඇති, නසන ලද ගුණ ඇති, ආත්මයක් පෝෂණය කෙරෙයි. ප්‍රාඥයන්ට සදොස් කෙනෙක්ද වේ. උපවාද සහිත වූවෙක්ද වේ. (හෙතෙම) බොහෝ අකුසල්ද රැස්කෙරෙයි.´´ 
sඅවණ්ණභාසන සූත්‍රය. 
 ´´මහණෙනි, දෙකරුණකින් යුක්තවූ, ව්‍යක්තවූ, සත්පුරුෂවූ ප්‍රාඥතෙම, නොම සාරාදමන ලද ගුණ ඇති, නොම නසන ලද ගුණ ඇති, ආත්මයක් රක්‍ෂා කරයි. නුවණැතියන්ට උපවාද රහිතවූයේ, නිරවද්‍යවූයේද වේ. බොහෝ කුසල්ද රැස්කරයි. කවර දෙකරුණකින්ද යත්, 
 ´´දැන විනිශ්චයෙන් තීරණයට බැස, අගුණ කීමට සුදුසුසාගේ අගුණ කීමද, එසේ දැන තීරණයට එළඹ, ගුණ කීමට සුදුස්සාගේ ගුණ කීමද (යන දෙකෙනි.) 
´´මහණෙනි, මේ කරුණු දෙකින් යුක්තවූ, ව්‍යක්තවූ, සත්පුරුෂ වූ ප්‍රාඥතෙම, නොම සාරා දමනලද ගුණ ඇති නොම නසනලද ගුණ ඇති, ආත්මයක් පෝෂණය කෙරෙයි. ප්‍රාඥයන්ට උපවාද රහිත වූයේ, නිරවද්‍යවූයේද වේ. (හෙතෙම) බොහෝ කුසල්ද රැස් කෙරේ.´´ 
#sපසාදූපදංසන සූත්‍රය. 
´´මහණෙනි, කරුණු දෙකකින් යුක්තවූ, අව්‍යක්තවූ, අසත්පුරුෂවූ, අඥානතෙම, සාරා දමන ලද ගුණ ඇති, නසන ලද ගුණ ඇති ආත්මයක් රක්‍ෂා කෙරෙයි. ප්‍රාඥයන් විසින් වරද පැමිණවිය යුත්තෙක්, උපවාද කටයුත්තෙක්ද වේ. බොහෝ අකුසල්ද රැස්කරයි. කවර කරුණු දෙකකින්ද යත්, 
´´නොමදැන විනිශ්චයට නොපැමිණ, නොපැහැදියයුතු කාරණයෙහි ප්‍රසාදය ඉපදවීමද, නොමදැන විනිශ්චයට නොඑළඹ, පැහැදියයුතු කාරණයෙහි අප්‍රසාදය ඉපදවීමද (යන දෙකෙනි.) 
´´මහණෙනි, මේ කරුණු දෙකින් යුත්, අව්‍යක්තවූ, අසත්පුරුෂවූ, බාල තෙම, උදුරා දමන ලද ගුණ ඇති, නසන ලද ගුණ ඇති, ආත්මයක් පෝෂණය කෙරෙයි. ප්‍රාඥයන්ට සදොස් කෙනෙක්ද වේ. උපවාද සහිත වූවෙක්ද වේ. (හෙතෙම) බොහෝ අකුසල්ද රැස්කෙරෙයි.´´ 
sඅප්පසාදූ පදංසන සූත්‍රය. 
´´මහණෙනි, දෙකරුණකින් යුක්තවූ, ව්‍යක්තවූ, සත්පුරුෂවූ ප්‍රාඥතෙම, නොම සාරාදමන ලද ගුණ ඇති, නොම නසන ලද ගුණ ඇති, ආත්මයක් රක්‍ෂා කරයි. නුවණැතියන්ට උපවාද රහිතවූයේ, නිරවද්‍යවූයේද වේ. බොහෝ කුසල්ද රැස්කරයි. කවර දෙකරුණකින්ද යත්, 
´´දැන තීරණයට එළඹ නොපැහැදියයුතු කරුණෙහි අප්‍රසාදය ඉපදවීමද, දැන තීරණයට පැමිණ, පැහැදියයුතු කරුණෙහි ප්‍රසාදය ඉපදවීමද (යන දෙකෙනි.) 
´´මහණෙනි, මේ කරුණු දෙකින් යුක්තවූ, ව්‍යක්තවූ, සත්පුරුෂ වූ ප්‍රාඥතෙම, නොම සාරා දමනලද ගුණ ඇති නොම නසනලද ගුණ ඇති, ආත්මයක් පෝෂණය කෙරෙයි. ප්‍රාඥයන්ට උපවාද රහිත වූයේ, නිරවද්‍යවූයේද වේ. (හෙතෙම) බොහෝ කුසල්ද රැස් කෙරේ.´´ 
#sමාතාපිතූ මිච්ඡාපටිපදා සූත්‍රය. 
´´මහණෙනි, දෙදෙනෙකුන් කෙරෙහි වරදවා පිළිපදනාවූ, අව්‍යක්තවූ, අසත්පුරුෂවූ, බාල තෙම සාරා (උදුරා) දමන ලද ගුණ ඇති, නසන ලද ගුණ ඇති, ආත්මයක් රක්‍ෂා කෙරෙයි. නුවණැත්තන්හට උපවාද සහිතවූයේ, වරද සහිතවූයේද වේ. බොහෝ අකුසල්ද රැස් කෙරෙයි. කවර දෙදෙනෙකුන් කෙරෙහිද යත්, 
´´මව කෙරෙහිද, පියා කෙරෙහිද (යන දෙදෙන කෙරහිය.) 
´´මහණෙනි, මේ දෙදෙන කෙරෙහි වනාහි, වරදවා පිළිපදනාවූ, අව්‍යක්තවූ, අසත්පුරුෂවූ බාලතෙම, සාරා දමනලද ගුණ ඇති, නසනලද ගුණ ඇති ආත්මයක් පරිහරණය (පෝෂණය) කෙරෙයි. ප්‍රාඥයන්ට උපවාද සහිතවූයේ, වරද සහිත වූයේද වෙයි. හෙතෙම බොහෝ අකුසල්ද රැස් කෙරෙයි.´´ 
sමාතාපිතූ සම්මාපටිපදා සූත්‍රය. 
´´මහණෙනි, දෙදෙනෙකුන් කෙරෙහි වරදවා පිළිපදනාවූ, ව්‍යක්තවූ, සත්පුරුෂවූ, ප්‍රාඥතෙම සාරා නොදමන ලද ගුණ ඇති, නොම නසන ලද ගුණ ඇති, ආත්මයක් රක්‍ෂා කෙරෙයි. නුවණැත්තන්හට උපවාද රහිතවූයේ, නිර්දෝෂ වූයේද වේ. බොහෝ කුසල්ද රැස් කෙරෙයි. කවර දෙදෙනෙකුන් කෙරෙහිද යත්, 
´´මව කෙරෙහිද, පියා කෙරෙහිද (යන දෙදෙන කෙරහිය.) 
´´මහණෙනි, මේ දෙදෙන කෙරෙහි වනාහි, මනාසේ පිළිපදනාවූ, ව්‍යක්තවූ, සත්පුරුෂවූ ප්‍රාඥතෙම, නොම සාරා දමනලද ගුණ ඇති, නොම නසනලද ගුණ ඇති ආත්මයක් පරිහරණය (පෝෂණය) කෙරෙයි. නුවණැත්තන්හට උපවාද රහිතවූයේ, නිර්දෝෂ වූයේද වේ. (හෙතෙම) බොහෝ කුසල්ද රැස් කෙරෙයි.´´ 
#sතථාගත සාවක මිච්ඡාපටිපදා සූත්‍රය. 
´´මහණෙනි, දෙදෙනෙකුන් කෙරෙහි වරදවා පිළිපදනාවූ, අව්‍යක්තවූ, අසත්පුරුෂවූ, බාල තෙම සාරා (උදුරා) දමන ලද ගුණ ඇති, නසන ලද ගුණ ඇති, ආත්මයක් රක්‍ෂා කෙරෙයි. නුවණැත්තන්හට උපවාද සහිතවූයේ, වරද සහිතවූයේද වේ. බොහෝ අකුසල්ද රැස් කෙරෙයි. කවර දෙදෙනෙකුන් කෙරෙහිද යත්, 
´´තථාගතවන් වහන්සේ කෙරෙහිද, තථාගත ශ්‍රාවයක් වහන්සේ කෙරෙහිද (යන දෙදෙන කෙරහිය.) 
´´මහණෙනි, මේ දෙදෙන කෙරෙහි වනාහි, වරදවා පිළිපදනාවූ, අව්‍යක්තවූ, අසත්පුරුෂවූ බාලතෙම, සාරා දමනලද ගුණ ඇති, නසනලද ගුණ ඇති ආත්මයක් පරිහරණය (පෝෂණය) කෙරෙයි. ප්‍රාඥයන්ට උපවාද සහිතවූයේ, වරද සහිත වූයේද වෙයි. හෙතෙම බොහෝ අකුසල්ද රැස් කෙරෙයි.´´ 
sතථාගත සාවක සම්මාපටිපදා සූත්‍රය. 
´´මහණෙනි, දෙදෙනෙකුන් කෙරෙහි වරදවා පිළිපදනාවූ, ව්‍යක්තවූ, සත්පුරුෂවූ, ප්‍රාඥතෙම සාරා නොදමන ලද ගුණ ඇති, නොම නසන ලද ගුණ ඇති, ආත්මයක් රක්‍ෂා කෙරෙයි. නුවණැත්තන්හට උපවාද රහිතවූයේ, නිර්දෝෂ වූයේද වේ. බොහෝ කුසල්ද රැස් කෙරෙයි. කවර දෙදෙනෙකුන් කෙරෙහිද යත්, 
´´තථාගතවන් වහන්සේ කෙරෙහිද, තථාගත ශ්‍රාවයක් වහන්සේ කෙරෙහිද (යන දෙදෙන කෙරහිය.) 
´´මහණෙනි, මේ දෙදෙන කෙරෙහි වනාහි, මනාසේ පිළිපදනාවූ, ව්‍යක්තවූ, සත්පුරුෂවූ ප්‍රාඥතෙම, නොම සාරා දමනලද ගුණ ඇති, නොම නසනලද ගුණ ඇති ආත්මයක් පරිහරණය (පෝෂණය) කෙරෙයි. නුවණැත්තන්හට උපවාද රහිතවූයේ, නිර්දෝෂ වූයේද වේ. (හෙතෙම) බොහෝ කුසල්ද රැස් කෙරෙයි.´´ 
#sවොදාන සූත්‍රය. 
´´මහණෙනි, මේ ධර්‍මයෝ දෙදෙනෙක් වෙත්. කවර දෙදෙනෙක්ද යත්, ස්වකීය චිත්තයාගේ පිරිසිදු බවද, ලොකයෙහි කිසිවක් දැඩි (උපාදාන වශයෙන්) නොගැනීමද (යන දෙදෙනයි.) මහණෙනි, මේ වනාහි ධර්‍ම දෙකකි.´´ 
#sකොධූපනාහ සූත්‍රය. 
´´මහණෙනි, මේ ධර්‍මයෝ (ස්වභාවයෝ) දෙදෙනෙක් වෙත්. කවර දෙදෙනෙක්ද යත්, ක්‍රොධයද, බද්ධ වෛරයද (යන දෙදෙනයි.) මහණෙනි, මේ වනාහි ධර්‍ම දෙකකි.´´ 
#sකොධූපනාහවිනය සූත්‍රය. 
´´මහණෙනි, මේ ධර්‍මයෝ (ස්වභාවයෝ) දෙදෙනෙක් වෙත්. කවර දෙදෙනෙක්ද යත්, ක්‍රොධය මැඩ පැවැත්වීමද, බද්ධ වෛරය මැඩලීමද (යන දෙදෙනයි.) මහණෙනි, මේ වනාහි ධර්‍ම දෙකකි.´´ 
#දෙවැනි ආයාචන වර්‍ගයයි. 
 
 
