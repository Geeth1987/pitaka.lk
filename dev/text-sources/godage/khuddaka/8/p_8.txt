නවක නිපාතය. 
#භූතත්ථෙර ගාථා
# “දිරීම හා මරණය අඥානවූ පෘථග්ජනයා දුකක්කොට නොදැන, එහිම ඇලී වෙසෙයි. පණ්ඩිත පුරුෂයා දුක පිරිසිඳ දැන සිහියෙන් ධ්‍යාන වඩයි හෙතෙම ඊටවඩා උත්ත මරතියක් (මාර්ගඵල රතිය) නොදනියි. 
# “යම්තාක් දුකට හේතුවූ විසත්තිකා නම්වූ රාගමානාදී වශයෙන් පවතින ප්‍රපඤ්ච ධර්මයෝද ඊටම අනුව පවතී. ඒ තෘෂ්ණාව පහකොට සිහියෙන් ධ්‍යාන කෙරේද, හෙතෙම ඊට වඩා උතුම් රතියක් නොවිඳියි. 
# “ක්ෂෙමභාවය පිණිස පවතින සියලු කෙලෙසුන් ශොධනය කරන ආර්ය අෂ්ටාංගික මාර්ගය යම්කලෙක්හි ප්‍රඥාවෙන් දැක සිහියෙන් ධ්‍යාන කෙරේද, හෙතෙම ඊට වඩා උත්තම රතියක් නොවිඳියි. 
# “ශෝක නැති, කෙලෙස් රජස් නැති හේතුවකින් නූපන් සියලු කෙලෙස් ශෝධනය කරන සංයෝජන බැඳුම් සිඳින යම් නිර්වාණ පදයක් වඩාද හෙතෙම ඊට වඩා උත්තම රතියක් නොවිඳියි. 
# “යම්සේ අහස්තලය සෑම තැන මේඝ ගර්ජනා වැසී ධාරාවෝ පවතිද්ද, එසේම භික්ෂුවක් පර්වත ගුහාවලට ගොස් ධ්‍යාන කරයි. එහෙයින් ඒ භික්ෂුතෙම උත්තම ඊට වඩා රතියක් නොවිඳියි. 

# “මලින් ගැවසීගත් (ගංගාවක් මෙන්ද, වනමලින් ගැවසීගත් වනයක් මෙන්ද, කොට සලකා යහපත්වූ සිත් ඇත්තේ ධ්‍යාන කෙරෙයි. හෙතෙම ඊට වඩා උත්තම රතියක් නොවිඳියි. 
# “ජනයාගෙන් වෙන්වූ වනයෙන් සිංහ ව්‍යාඝ්‍රාදී සත්වයෝ සතුටින් වෙසෙත්ද, එසේම භික්ෂුවද පර්වත ගුහාවෙහි ධ්‍යාන කෙරෙයි. හෙතෙම ඊට වඩා උත්තම රතියක් නොවිඳියි. 
# “කාම විතර්ක ආදී මිච්ඡා විතර්ක වළක්වා පර්වත අතර පිහිටි පර්වත ගුහාවන් ඇසුරුකොට කෙලෙස් වඩා දුරුකිරීමෙන් ප්‍රහීනවූ සිත්හි තද බැව් පහකොට ධ්‍යාන සැපයෙන් සැපවත්වූයේ වෙසෙයි. හෙතෙම ඊට වඩා උත්තම රතියක් නොවිඳියි. 
# “යම්හෙයකින් රාගාදී මලයෝද සිත්හි තද බැව්ද, ඥාති ශොකාදිය පහකොටද, අවිද්‍යාව හා තෘෂ්ණාවත් නසා සියලු ආශ්‍රවයන් ක්ෂයකොට ධ්‍යාන කෙරේද, ඔහු ඊට වඩා උත්තම රතියක් නොවිඳියි.” 
#
#නවවෙනි නිපාතය නිමි.
#