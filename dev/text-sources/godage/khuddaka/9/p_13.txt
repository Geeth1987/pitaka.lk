
තිංස නිපාතය 
#(සුභා) ජීවකම්බවනිකා ථෙරී ගාථා
# “එක් සල්ලාලයෙක් ජීවකගේ සිත්කළු අඹ උයනට යන සුභාව වැලැක්විය. සුභාව ඔහුට මෙසේ කීය. 
# “නුඹ මා අවුරා සිටියෙහි. ඒ නුඹට මා විසින් අපරාධයක් කෙළේද? ඇවැත්නි, පුරුෂයෙක් මෙහෙණියක ස්පර්ශකිරීම නුසුදුසුය. 
# “ගරුකටයුතුවූ බුදු සස්නෙහි ඒ සර්වඥයන් වහන්සේ විසින් මට යම් ශික්ෂාපදයක් වදාරණලදද, සම්පූර්ණ පිරිසිදු කිලිටි රහිතවූ මා කුමකට අවුරා සිටීද? 
# “කැලඹුනු සිත් ඇත්තාවූ, කෙලෙස් සහිතවූ නුඹ නොකැලඹුණු සිත් ඇත්තාවූ පහවූ රජස් ඇති පව් නැති, සියළු තන්හි සිත මිදුනාවූ මා කුමකට අවුරා සිටීද? 
# “තී තරුණ වෙහිය. පින්වත් වෙහි. එබඳු තීට කවර ප්‍රව්‍රජ්ජාවෙක්ද, එහෙයින් කසාවත් ඉවත දමව, එව මල් පිපියාවූ මේ වෙනෙහි සිත් අලවමු. 
# “හැම දෙයින් සුවඳවත් සුළං හමයි. වෘක්ෂයෝ මල් රේණුවෙන් හටගත්තාක් මෙන් වෙත්. සැප ඇති වසන්ත ඍතුවෙහි පළමු මස පවතියි. එය රමණීය වෙනෙහි සිත් අලවමු. 

# “සුළඟින් සොළවන ලද, මුදුනෙහි පිපි මල් ඇති ගස් අපට ස්තුති කරමින් සිටිනු වැන්න. ඉදින් තනිව වන වදින්නෙහි නම් නුඹට කවර නම් ඇලීමක් වන්නේද? 
# “චණ්ඩමෘග සමූහයා විසින් සෙවිතවූ ඇතුන් හා මත් ඇතින්නන් විසින් කළඹන ලද ජනශුන්‍ය, බිහිසුණු මහ වනයට යෙහෙලියක් නැතිව යනු කැමති වෙහිද? 
# “උපමා නැත්තිය, රනින් කළ (පෙතැල්ලක්) බෝනික්කෙක් වැනි මිත්‍ර රථ නම් දෙව උයනෙහි හැසිරෙන අප්සරාවක් බඳු නුඹ මනහර සියුම් කසීවතින් හොබනෙහිය. 
# “කිඳුරිය, ලද බොළඳ ඇස් ඇත්තීය, ඉදින් මේ වන තුරෙහි සිත් අලවා වෙසෙමු නම් මම නුඹට වසඟය. නුඹට වඩා ප්‍රියවූ අන් සත්වයෙක් මට නැත. 
# “ඉදින් මාගේ වචනය කරන්නෙහි නම් සුවපත් වූවා එව, ගිහිගෙයි වෙසෙව, ප්‍රාසාදයන්හි නොසුළඟේ වාසය කරන ස්ත්‍රීහු නුඹට වතාවත් කෙරෙති. 
# “සියුම් කසීසළු දරව. සුවඳ විලවුන් දරව. නුඹට බොහෝ රන් මුතු මිණි ඔබ්බනලද නොයෙක් අබරණ කරදෙමි. 
# “දූවිලි මනාව සේදූ තිර ඇති, දික් ලොම් පලස් හා අළුත් කොඳු පලස් අතුළ, ඉතා වටිනා සඳුන් හරයෙන් ගත් සුවඳ යොදා සුවඳවූ, මහඟු යහනට නඟුව. 
# “අමනුෂ්‍යයන් අධිගෘහිත දියෙන් නැඟුණු උපුලක් මෙන් බ්‍රහ්මචර්යාව ඇති නුඹද ස්වකීය ශරීරයෙහි දිරීමට පැමිණෙන්නෙහිය. 
# “යමක් දැක නුඹ නොසතුටු සිත්ව බලනෙහිද, ඒ නුඹට දෙතිස් කුණපයෙන් පිරුණු සොහොන්බිම උස්කරණ සුළු බිඳෙනසුළු මේ ශරීරයෙහි කුමක් සාරසේ පෙනේද? 
# “ඇස් මුව දෙනකගේ වැනිය. පර්වත කුක්ෂියක කිඳුරු ලියකගේ වැනිය. තිගේ ඇස් නරඹන මට කාමරතිය වැඩියක් වැඩෙයි. 

# “තිගේ පිරිසිදු රන්වන් මුහුණෙහි උපුල් මල් මුදුන වැනි ඇස් නරඹන මට අතිශයින් කාමරාගය වැඩෙයි. 
# “කිඳුරුලිය බොළඳ නෙත් ඇත්තිය, නොපෙණෙන දුරකට ගියේ නමුත්, දික්වූ ගෝල ඇති පිරිසිදු නේත්‍රයන්ම සිහිකරමි. තිගේ නේත්‍රයට වඩා ප්‍රියවූවක් මට නම් නැත. 
# “නොමගින් යනු කැමැත්තෙහිද? සඳ කෙළිබඩුවක් කොට සොයහිද? මෙර ඉක්මවීමට කැමැත්තෙහිද? ඒ ඔබ බුදුන්ගේ දුවක් පතන්නෙහිය. 
# “යමෙක මා සිත ඇලේද, දෙවියන් සහිත ලෝකයෙහි එබඳු අරමුණක් නැත්මය. එය කෙබඳුදැයි නොදනිමි. එබැවින් රාගය මාර්ගයෙන් මුල් සහිතව නසන ලදී. 
# “ගිනි අඟුරු වළෙක දැමුවා මෙන්ද, විෂට පැමිණියා මෙන්ද, සහමුලින් විනාශකරණ ලදී. දැන් එය කෙබඳුද කියාත් නොදනිමි. 
# “යම් ස්ත්‍රියක් විසින් මේ වූ සැටියෙන් නොසලකන ලද ද, ශාස්තෲන් වහන්සේ ආශ්‍රය නොකරණ ලදද, එබඳු ස්ත්‍රියක් නුඹ පොළඹවා ඒ නුඹ මෙය දන්නිය පෙළහි. 
# “බැණිමෙහිද, වැඳීමෙහිද, සුවදුක් දෙකෙහිදී ද මට වනාහි සිහිය එළඹ සිටියාය. සංස්කාරය අශුචියැයි දැන සියල්ලෙහි සිත නොඇලෙයි. 
# “බුද්ධශ්‍රාවිකාවූ ඒ මම ආර්යෂ්ටාංගික මාර්ග රථයෙන් යන්නියක්ම උපුටාලු හුල් ඇති, පව් නැතිවූ මම ශුන්‍යාගාරයට පැමිණ සිත් අලවමි. 
# “මනාව සිතියම් කළාවූ පෙතළි රුද, (බෝනික්කෝ) දඬු රූකඩද, නූලින් කොකුවල බඳනා ලද්දාවූ නොයෙක් ලෙස නෘත්‍ය කරන්නාහු මා විසින් දක්නා ලදහ. 
# “එහි නූල් හා කොකු ඉවත්කළ කල්හි අත්හළ, විකලවූ හැරදැමූ විසිරවූ කල්හි එය නොලැබෙයි. කුමක සිත යොදවයිද? 

# “මාගේ අඟපසඟ එවැනිය. ඒ කරුණුවලින් වෙන්ව එය නොපවතිත්. ඒ අවයවයන්ගෙන් තොරව නොපවතියි. කුමක සිත යොදවම්ද? 
# “බිත්තියක හිරියලින් මනාව සිතියම් කළ ස්ත්‍රියක් දුටුයේද? එහි නුඹේ විපර්යාසය දැකීම වෙයි. මනුෂ්‍ය ස්ත්‍රියකැයි හැඟීම නිරර්ථකය. 
# “අඥානය, ඉදිරියෙහි කළ විජ්ජාවක් බඳුවූ සීනෙන් දුටු රන් රුකක් වැනිවූ ජනයා මධ්‍යයෙහි තුබූ විජ්ජාවෙන් කළ රිදී රූපයක් බඳුවූ ඉතාම හිස්වූවක් මෙන් දන්නෙහිය. 
# “ගස් බිලෙක ලාටු ගුලියක්බඳුවූ, මැද කඳුළු සහිතවූ දිය බුබුලක් බඳු දුගඳ හමන කබ උපදිති. නොයෙක් ඇස් කොටස්වල එක්වීමයි. 
# “මනහර දැකුම් ඇති නොඇළුනු  ඕතොමෝ ඇස කෙරෙහි නො ඇලුනිය. ඒකාන්තයෙන් මේ ඇස තා සතුටු තෙනෙක ගෙන යවයි උපුටා එකෙණෙහි ඒ මිනිසාට දින. 
# “ඔහුගේ රාගය එකෙණෙහි සංසිඳිනි. එහිදීම ඇය කමා කරවී. බඹසර රකින්නිය, නුඹට මතු මෙබන්දක් නො වේද, එසේ නිරෝගී වේවා. 
# “දිලිසෙන ගිනි කඳක් වැළඳ විෂ ඇති සර්පයෙකු රැගෙන මෙබඳු වීතරාගී ජනයා අල්ලා කෙසේ යහපතක්වේද, තොපට ක්ෂමා කරමි. 
# “ඔහුගෙන් මිදුනු භික්ෂුණිතොම බුදුරදුන් සමීපයට ගියාය. උතුම් පුණ්‍ය ලක්ෂණ යුත් බුද්ධශරීරය දැක පෙර මෙන් ඇස ප්‍රකෘතිවිය.” 
##