
#
අමතාපරිභූඤ්ජන සූත්‍රය
“මහණෙනි, යමෙක් තුමූ කායගතාසතිය පරිභොග නොකෙරෙත්ද, ඔහු නිර්වාණය (අවබොධකිරීම් වශයෙන්) නොවළඳත්.” 
අමත පරිභූඤ්ජන සූත්‍රය
“මහණෙනි, යමෙක් තුමූ කායගතාසතිය (භාවනා වශයෙන්) පරිභොග කෙරෙත්ද ඔහු නිර්වාණය වළඳත්.” 

#
අපරිභුත්තාමත සූත්‍රය
“මහණෙනි, යම් කෙනෙකුන් විසින් කායගතානුස්මෘතිය පරිභොග නොකරන ලදද, ඔවුන් විසින් නිර්වාණය පරිභොග නොකරණ ලද්දේ වේ. 
පරිභුත්තාමත සූත්‍රය
“මහණෙනි, යම් කෙනෙකුන් විසින් කායගතානුස්මෘතිය පරිභොග කරණ ලදද, ඔවුන් විසින් නිර්වාණය පරිභොග කරණ ලද්දේ වේ.” 

#
පරිහීනාමත සූත්‍රය
“මහණෙනි, යම් කෙනෙකුන්ගේ කායගතාසතිය පිරිහුණිද ඔවුන්ගේ නිර්වාණය පිරිහුණේය” 
අපරිහීනාමත සූත්‍රය
“මහණෙනි, යම් කෙනෙකුන්ගේ කායගතාසතිය නොපිරිහුණිද ඔවුන්ගේ නිර්වාණය නොපිරිහුණේය” 

#
විරද්ධාමත සූත්‍රය
“මහණෙනි, යම් කෙනෙකුන් විසින් කායගතාසතිය අවබොධ නොකරණ ලදද, ඔවුන් විසින් නිර්වාණය අවබොධ නොකරණ ලද්දේ වේ.” 
අවිරද්ධාමත සූත්‍රය
“මහණෙනි, යම් කෙනෙකුන් විසින් කායගතාසතිය සම්පූර්ණකරණ ලදද, ඔවුන් විසින් නිර්වාණය සම්පූර්ණ කරණ ලද්දේ වේ.” 

#
අමතපමාද සූත්‍රය
“මහණෙනි, යමෙක් තුමූ කායගතානුස්මෘතිය ප්‍රමාද කළාහුද ඔහු තුමූ නිර්වාණය ප්‍රමාද කළාහුය” 
අමතාප්පමාද සූත්‍රය
“මහණෙනි, යමෙක් තුමූ කායගතාසතිය ප්‍රමාද නොකළාහුද, ඔහු තුමූ නිර්වාණය ප්‍රමාද නොකළාහුය.” 

#
පමුට්ඨාමත සූත්‍රය
“මහණෙනි, යම්කෙනෙකුන් විසින් කායගතානුස්මෘති භාවනාව මතක නැති කරන ලදද, ඔවුන් විසින් නිර්වාණය මතක නැති කරණ ලද්දේ වේ.” 
අප්පමුට්ඨාමත සූත්‍රය
“මහණෙනි, යම් කෙනෙකුන් විසින් කායගතානුස්මෘති භාවනාව මතක නැති නොකරණ ලදද, ඔවුන් විසින් නිර්වාණය මතක නැති නොකරණ ලද්දේ වේ.” 

#
අනාසෙවිතාමත සූත්‍රය
“මහණෙනි, යම් කෙනෙකුන් විසින් කායගතානුස්මෘතිය ආසෙවනය නොකරණ ලදද, ඔවුන් විසින් නිර්වාණය ආසෙවනය නොකරණ ලද්දේවේ. 
ආසෙවිතාමත සූත්‍රය
“මහණෙනි, යම් කෙනෙකුන් විසින් කායගතානුස්මෘතිය සෙවනය කරණ ලදද, ඔවුන් විසින් නිර්වාණය සෙවනය කරණ ලද්දේ වේ.” 

#
අභාවිතාමත සූත්‍රය
“මහණෙනි, යම් කෙනෙකුන් විසින් කායගතානුස්මෘතිය නොවඩන ලදද, ඔවුන් විසින් නිර්වාණය නොවඩන ලද්දේ වේ” 
භාවිතාමත සූත්‍රය
“මහණෙනි, යම් කෙනෙකුන් විසින් කායගතානුස්මෘතිය වඩන ලදද, ඔවුන් විසින් නිර්වාණය වඩන ලද්දේ වේ.” 

#
අබහුලීකතාමත සූත්‍රය
“මහණෙනි, යම් කෙනෙකුන් විසින් කායගතානුස්මෘතිය බහුල වශයෙන් නොකරණ ලදද, ඔවුන් විසින් නිර්වාණය බහුලවශයෙන් පුරුදුනොකරණ ලද්දේ වේ.” 
බහුලීකතාමත සූත්‍රය
“මහණෙනි, යම් කෙනෙකුන් විසින් කායගතානුස්මෘතිය බහුල වශයෙන් පුරුදුකරණ ලදද, ඔවුන් විසින් නිර්වාණය බහුල වශයෙන් පුරුදු කරණ ලද්දේ වේ.” 

#
අනභිඤ්ඤාතාමත සූත්‍රය
“මහණෙනි, යම් කෙනෙකුන් විසින් කායගතානුස්මෘතිය (විශෙෂ ඥානයෙන්) දැන නොගන්නා ලදද ඔවුන් විසින් නිර්වාණය (විශෙෂ ඥානයෙන්) දැන නොගන්නා ලද්දේ වේ.” 
අභිඤ්ඤාතාමත සූත්‍රය
“මහණෙනි, යම් කෙනෙකුන් විසින් කායගතානුස්මෘතිය (විශෙෂයෙන්) දැනගන්නා ලදද, ඔවුන් විසින් නිර්වාණය විශෙෂයෙන් දැනගන්නා ලද්දේ වේ.” 

#
අපරිඤ්ඤාතාමත සූත්‍රය
“මහණෙනි, යම් කෙනෙකුන් විසින් කායගතානුස්මෘති භාවනාව පිරිසිඳ දැන නොගන්නා ලදද, ඔවුන් විසින් නිර්වාණය පිරිසිඳ දැන නොගන්නා ලද්දේ වේ. 
පරිඤ්ඤාතාමත සූත්‍රය
“මහණෙනි, යම් කෙනෙකුන් විසින් කායගතානුස්මෘති භාවනාව පිරිසිඳ දැනගන්නා ලදද, ඔවුන් විසින් නිර්වාණය පිරිසිඳ දැනගන්නා ලද්දේ වේ.” 

#
අසච්ජිකතාමත සූත්‍රය
“මහණෙනි, යම් කෙනෙකුන් විසින් කායගතාසතිය ප්‍රත්‍යක්ෂ නොකරණ ලදද, ඔවුන් විසින් නිර්වාණය ප්‍රත්‍යක්ෂ නොකරණ ලද්දේ වේ.” 
සච්ඡිකතාමත සූත්‍රය
“මහණෙනි, යම් කෙනෙකුන් විසින් කායගතාසතිය ප්‍රත්‍යක්ෂ කරණ ලදද, ඔවුන් විසින් නිර්වාණය ප්‍රත්‍යක්ෂ කරණ ලද්දේ වේ.”, 

#
#එකකනිපාතයෙහි සූත්‍ර දහස සමාප්තයි. 
