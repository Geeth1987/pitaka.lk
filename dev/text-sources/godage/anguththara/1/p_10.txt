
අධර්ම වර්ගය 
#අධම්මහාපන සූත්‍රය
[1] “මහණෙනි, යම් භික්ෂු කෙනෙක් අධර්මය අධර්මයයි දක්වත්ද, 
[2] “මහණෙනි, ඒ භික්ෂූහු බොහෝ දෙනාට හිත පිණිස බොහෝ දෙනාට සැප පිණිස බොහෝ දෙනාට යහපත පිණිස දෙවි මිනිසුන්ට හිත පිණිස සැප පිණිස පිළිපන්නාහු වෙත්. මහණෙනි, ඒ භික්ෂූහු බොහෝවූ පිණක්ද රැස් කෙරෙත්. ඒ භික්ෂූහු ම මේ ශාසනය පිහිටුවත්.’ 
(මේ වර්ගයේ සෑම සූත්‍රවලම 2 ඡෙදය මේ වර්ගයේ 1 වෙනි සූත්‍රයේ 2 ඡෙදය මෙනි) 

#ධම්මදීපන සූත්‍රය
“මහණෙනි, යම් භික්ෂු කෙනෙක් ධර්මය ධර්මයයි දක්වත්ද, 
#අවිනයහාපන සූත්‍රය
“මහණෙනි, යම් භික්ෂු කෙනෙක් අවිනය අවිනයයි දක්වත්ද, 
විනයදීපන සූත්‍රය
“මහණෙනි, යම් භික්ෂුකෙනෙක් විනය විනයයි දක්වත්ද, 
අභාසිතහාපන සූත්‍රය
“මහණෙනි, යම් භික්ෂු කෙනෙක් තථාගතයන් විසින් නොකියනලද්ද ප්‍රකාශ නොකරණ ලද්ද තථාගතයන් විසින් නොකියන ලද්දේය ප්‍රකාශ නොකරණ ලද්දේයයි දක්වත්ද, 

භාසිතදීපන සූත්‍රය
“මහණෙනි, යම් භික්ෂුකෙනෙක් තථාගතයන් විසින් කියනලද්ද ප්‍රකාශකරණ ලද්ද තථාගතයන් විසින් කියනලද්දේය ප්‍රකාශ කරණලද්දේයයි දක්වත්ද, 
අණාචිණ්ණහාපන සූත්‍රය
“මහණෙනි, යම් භික්ෂු කෙනෙක් තථාගතයන් විසින් පුරුදු නොකරණලද්ද තථාගතයන් විසින් පුරුදු නොකරණලද්දේයයි දක්වත්ද, 
ආචිණ්ණදීපන සූත්‍රය
“මහණෙනි, යම් භික්ෂු කෙනෙක් තථාගතයන් විසින් පුරුදුකරණ ලද්ද තථාගතයන් විසින් පුරුදු කරණලද්දේයයි දක්වත්ද, 
අපඤ්ඤත්ත හාපන සූත්‍රය
“මහණෙනි, යම් භික්ෂූ කෙනෙක් තථාගතයන් විසින් නොපනවන ලද්ද තථාගතයන් විසින් නොපනවන ලද්දේයයි දක්වත්ද, 
පඤ්ඤත්තදීපන සූත්‍රය
“මහණෙනි, යම් භික්ෂු කෙනෙක් තථාගතයන් විසින් පනවන ලද්ද තථාගතයන් විසින් පනවන ලද්දේයයි දක්වත්ද. 

#වර්ගය නිමි.