අසංඛත සංයුත්තය. 

#පළමුවෙනි වර්ගය. 

#කායගතාසති සූත්‍රය. 
#[1] මා විසින් මෙසේ අසන ලදී. එක් කලෙක්හි භාග්‍යවතුන් වහන්සේ සැවැත්නුවර සමීපයෙහිවූ අනේපිඬු මහසිටාණන් විසින් කරවනලද ජේතවනාරාමයෙහි වාසය කරණසේක. එහිදී භාග්‍යවතුන් වහන්සේ ‘මහණෙනි’යි කියා භික්ෂූන් ඇමතූසේක. ‘ස්වාමීනි’යි කියා ඒ භික්ෂූහු භාග්‍යවතුන් වහන්සේට උත්තර දුන්හ. (එවිට) භාග්‍යවතුන් වහන්සේ මෙය වදාළසේක. 
[2] “මහණෙනි තොපට අසංඛත (නිර්වාණයද,) අසංඛත ගාමී (නිවනට පැමිණෙන) මගද දේශනා කරන්නෙමි එය අසව්. මහණෙනි, අසංඛතය කවරේද? මහණෙනි, යම් රාගය ක්ෂයවීමක් වේද, යම් දොෂය ක්ෂයවීමක් වේද, මෝහය ක්ෂයවීමක් වේද මහණෙනි, මේ අසංඛතයයි කියනු ලැබේ. 
[3] “මහණෙනි, අසංඛතගාමී මාර්ගය කවරේද? මහණෙනි, මේ කායගතාසතිය අසංඛතගාමී මාර්ගයයයි. 
[4] “මහණෙනි, මා විසින් මෙසේ තොපට අසංඛතයත් දේශනා කරනලදී. අසංඛතගාමී මගත් දෙශනා කරනලදී. මහණෙනි, ශ්‍රාවකයන්ගේ හිතවැඩ කැමැත්තාවූ අනුකම්පා කරන්නාවූ ශාස්තෲවරයකු විසින් කටයුතුද, එය මා විසින් තොපට කරනලදී. මහණෙනි, අර වෘක්ෂමූලයෝ වෙත්. ශුන්‍යාගාරයෝ වෙත් භාවනා කරව්. මහණෙනි, ප්‍රමාද නොවව්. පසුව විපිළිසර නොවව්. තොපට මේ අපගේ අනුශාසනයයි.” 
(මේ වර්ගයේ සූත්‍ර සියල්ලේම 1, 2, 4 වෙනි ඡෙද මේ වර්ගයේ පළමුවෙනි සූත්‍රයේ 1, 2, 4 වෙනි ඡෙද මෙන් වේ. වෙනස් වන 3 වෙනි ඡෙද පමණක් දක්වා ඇත.) 


#සමථ විපස්සනා සූත්‍රය
#“මහණෙනි, අසංඛතගාමි මාර්ගය කවරේද? මහණෙනි, (සමථ) සිත එකඟකිරීමද, (විපස්සනා) සිත පිරිසිදු අසංඛතගාමි මාර්ගයයි. 

#සචිතක්ක සවිචාර සූත්‍රය
#“මහණෙනි, අසංඛතගාමි මාර්ගය කවරේද? විතර්ක සහිත විචාර සහිත සමාධියද අවිතර්ක විචාරමාත්‍ර සමාධියද අවිතර්ක අවිචාර සමාධියද, යන මේ මහණෙනි, අසංඛතගාමී මාර්ගයයි කියනු ලැබේ. 

#සුඤ්ඤත සමාධි සූත්‍රය
#“මහණෙනි, අසංඛතගාමී මාර්ගය කවරේද? සුඤ්ඤත සමාධිය, අනිමිත්ත සමාධිය, අප්පණිහිත සමාධිය යන මේ අසංඛතගාමී මාර්ගයයි කියනුලැබේ. 

#සතිපට්ඨාන මග්ග සූත්‍රය
#“මහණෙනි, අසංඛතගාමී මාර්ගය කවරේද? මහණෙනි, සතර සතිපට්ඨාන යන මෙය අසංඛත මාර්ගයයි කියනු ලැබේ. 

#සම්මප්පධානමග්ග සූත්‍රය
#“මහණෙනි, අසංඛතමාර්ගය කවරේද? මහණෙනි, සතර සම්‍යක් ප්‍රධාන යන මෙය අසංඛතගාමී මාර්ගයයි කියනු ලැබේ. 

#ඉද්ධිපාද මග්ග සූත්‍රය
#“මහණෙනි, අසංඛතගාමී මාර්ගය කවරේද? මහණෙනි, සතර ඍද්ධිපාද යන මෙයද අසංඛතගාමී මාර්ගයයි කියනු ලැබේ. 

#ඉන්ද්‍රිය මග්ග සූත්‍රය
#“මහණෙනි, අසංඛත මාර්ගය කවරේද? පඤ්ච ඉන්ද්‍රිය යන මෙය අසංඛතගාමී මාර්ගයයි කියනුලැබේ. 

#බලමග්ග සූත්‍රය
#“මහණෙනි, අසංඛතගාමී මාර්ගය කවරේද? මහණෙනි, පඤ්චබල යන මෙය අසංඛතගාමී මාර්ගයයි කියනු ලැබේ. 

#බොජ්ක්ධංග මග්ග සූත්‍රය
#“මහණෙනි, අසංඛතගාමී මාර්ගය කවරේද? මහණෙනි, සප්තබොධ්‍යංග යන මෙය අසංඛතගාමී මාර්ගයයි කියනු ලැබේ. 

#මග්ගංග මග්ග සූත්‍රය
#“මහණෙනි, අසංඛතගාමී මාර්ගය කවරේද? ආර්ය අෂ්ටාඩ්ගික මාර්ගය අසංඛතගාමී මාර්ගයයි කියනු ලැබේ. 

#
#
#දෙවෙනි වර්ගය 

#අසංඛත සූත්‍ර
#s1. සමථ සූත්‍රය. 
[1] මා විසින් මෙසේ අසනලදී. එක් සමයෙක්හි භාග්‍යවතුන් වහන්සේ සැවැත්නුවර සමීපයෙහිවූ අනේපිඬු සිටාණන් විසින් කරවන ලද ජේතවනාරාමයෙහි වාසය කරනසේක. එහිදී භාග්‍යවතුන් වහන්සේ ‘මහණෙනි’යි කියා භික්ෂූන් ඇමතූසේක. ‘ස්වාමීනියි’ කියා ඒ භික්ෂූහු භාග්‍යවතුන් වහන්සේට උත්තර දුන්හ. (එවිට) භාග්‍යවතුන් වහන්සේ මෙය වදාළසේක. 
[2] “මහණෙනි, තොපට අසංඛතයත් අසංඛතගාමී මාර්ගයක් දෙසන්නෙමි. එය අසව්. මහණෙනි, අසංඛතය කවරේද? මහණෙනි යම් රාගය ක්ෂයවීමක්වේද, දොෂය ක්ෂයවීමක්වේද, මොහය ක්ෂයවීමක්වේද, මහණෙනි, මේ අසංඛතයයි කියනුලැබේ. 
[3] “මහණෙනි, අසංඛතගාමී මාර්ගය කවරේද? මහණෙනි, සමථය අසංඛතගාමී මාර්ගයයි කියනු ලැබේ. 
[4] “මහණෙනි, මෙසේ මම තොපට අසංඛතයත් දෙසන ලදී. අසංඛතගාමී මාර්ගයත් දෙශනා කරනලදී. මහණෙනි, ශ්‍රාවකයන්ට හිතවත් අනුකම්පා කරන ශාස්තෲවරයෙකු විසින් යමක් කළ යුතු නම් එය මා විසින් තොපට අනුකම්පා උපදවා කරන ලදී. මහණෙනි, අර වෘක්ෂමූලයෝයි. අර ශුන්‍යාගාරයෝයි. මහණෙනි, භාවනා කරව්. ප්‍රමාද නොවව්. පසුව පසුතැවිලි නොවව්. මේ තොපට අපගේ අනුශාසනාවයි. 
(මේ වර්ගයේ හැම සූත්‍රයේම 1, 2, 4 වෙනි ඡෙද මේ වර්ගයේ පළමුවෙනි සූත්‍රයේ 1, 2, 4 වෙනි ඡෙද මෙනි. වෙනස් වන 3 වෙනි ඡෙද පමණක් දක්වා ඇත.) 

s2. විපස්සනා සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, සිත පිරිසිදු කිරීමයි. මහණෙනි, මේ අසංඛතගාමි මාර්ගයයි කියනු ලැබේ. 
s3. සවිතක්ක සවිචාර සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, සවිතර්ක සවිචාර සමාධියයි. මහණෙනි, මේ අසංඛත මාර්ගයයි කියනු ලැබේ. 
s4. අවිතක්ක විචාරමත්ත සූත්‍රය 
“මහණෙනි, අසංඛතගාමී මාර්ගය කවරේද? මහණෙනි, අවිතර්ක විචාරමාත්‍ර සමාධියයි මහණෙනි, මේ අසංඛතගාමී මාර්ගයයි කියනු ලැබේ. 
s5. අවිතක්ක අවිචාර සූත්‍රය 
“මහණෙනි, අසංඛතගාමී මාර්ගය කවරේද? මහණෙනි, අවිතර්ක අවිචාර සමාධියයි. මහණෙනි, මෙය අසංඛතගාමී මාර්ගයයි කියනු ලැබේ. 
s6. සුඤ්ඤත සමාධි සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, සුඤ්ඤත සමාධියයි. මහණෙනි, සුඤ්ඤත සමාධිය අසංඛතගාමී මාර්ගයයි කියනු ලැබේ. 
s7. අනිමිත්ත සමාධි සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, අනිමිත්ත සමාධියයි. මහණෙනි, මේ අසංඛතගාමී මාර්ගයයි. කියනු ලැබේ. 
s8. අප්පණිහිත සමාධි සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, අප්පණිහිත සමාධියයි. මහණෙනි, මේ අසංඛතගාමී මාර්ගයයි කියනු ලැබේ. 
s9. කායානුපස්සී සූත්‍රය. 
“මහණෙනි, අසංඛතගාමී මාර්ගය කවරේද, මහණෙනි, මේ ශාසනයෙහි මහණ කෙලෙස් තවන වීර්ය ඇතිව සම්‍යක් ප්‍රඥාවෙන් යුක්තව පඤ්චස්කන්ධ ලොකයෙහි තෘෂ්ණා ව්‍යාපාද දෙක මැඩපවත්වා කයෙහි කය අනුව නැවත නැවත බලමින් වාසය කරයිද? මහණෙනි, මෙය අසංඛතගාමී මාර්ගයයි කියනු ලැබේ. 
s10. වේදනානුපස්සී සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම කෙලෙස් තවන වීර්ය ඇතිව සම්‍යක් ප්‍රඥාවෙන් යුක්තව පඤ්චස්කන්ධ ලෝකයෙහි තෘෂ්ණා ව්‍යාපාද දෙක මැඩපවත්වා වේදනාවෙහි වේදනාව නැවත නැවත බලමින් වාසය කරයිද, මහණෙනි, මෙය අසංඛතගාමී මාර්ගයයි කියනු ලැබේ. 
s11. චිත්තානුපස්සී සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම කෙලෙස් තවන වීර්ය ඇතිව සම්‍යක් ප්‍රඥාවෙන් යුක්තව පඤ්චස්කන්ධ ලොකයෙහි සිතෙහි සිත නැවත නැවත බලමින් වාසය කරයිද, මහණෙනි. මෙය අසංඛතගාමී මාර්ගයයි කියනු ලැබේ. 
s12. ධම්මානුපස්සී සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම කෙලෙස් තවන වීර්ය ඇතිව සම්‍යක් ප්‍රඥාවෙන් යුක්තව පඤ්චස්කන්ධ ලෝකයෙහි ධර්මයෙහි ධර්මය නැවත නැවත බලමින් වාසය කරයිද, මහණෙනි, මෙය අසංඛතගාමී මාර්ගයයි කියනු ලැබේ. 
s13. පඨම සම්මප්පධාන සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම නූපන් අකුශල ධර්මයන්ගේ නොඉපදීම පිණිස කැමැත්ත උපදවයි. වෑයම් කරයි. වීර්යය පටන්ගනියි. සිත ඔසවයි. උත්සාහ කරයි. මහණෙනි, මේ අසංඛතගාමී මාර්ගයයි කියනු ලැබේ. 
s14. දුතීය සම්මප්පධාන සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, උපන් කුසල ධර්මයන්ගේ පැවැත්ම පිණිස නුමුළාබව පිණිස, බොහෝවීම පිණිස, විපුලත්වය පිණිස, භාවනාවෙන් සම්පූර්ණවීම පිණිස කැමැත්ත උපදවයි. මහණෙනි, මේ අසංඛතගාමී මාර්ගයයි කියනු ලැබේ. 
s15. තතිය සම්මප්පධාන සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම නූපන් කුසල ධර්මයන්ගේ ඉපදීම පිණිස කැමැත්ත උපදවයි. වෑයම් කරයි. වීර්යය පටන් ගනියි. සිත ඔසවයි. මහණෙනි, මේ අසංඛතගාමී මාර්ගයයි කියනු ලැබේ. 
s16. චතුත්ථ සම්මප්පධාන සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම උපන් කුසලධර්මයන්ගේ ස්ථිතිය පිණිස නුමුළාබව පිණිස බොහෝවීම පිණිස භාවනාවෙන් සම්පූර්ණවීම පිණිස කැමැත්ත උපදවයි. මහණෙනි, මේ අසංඛතගාමී මාර්ගයයි කියනු ලැබේ. 
s17. ඡන්දිද්ධිපාද සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම ඡන්දය අධිපතිකොට ඇති සමාධියෙන්ද, සම්‍යක් ප්‍රධාන වීර්යයෙන්ද යුත් ඍද්ධිපාදය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s18. විරියිද්ධිපාද සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම වීර්යය අධිපතිකොට ඇති සමාධියෙන්ද සම්‍යක් ප්‍රධාන වීර්යයෙන්ද යුක්තවූ ඍද්ධිපාදය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s19. චිත්තිද්ධිපාද සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම සිත අධිපතිකොට ඇති සමාධියෙන් සම්‍යක් ප්‍රධාන වීර්යයෙන් යුත් ඍද්ධිපාද වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s20. වීමංසිද්ධිපාද සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම ප්‍රඥාව (විමසීම) අධිපතිකොට ඇති සමාධියෙන්ද සම්‍යක් ප්‍රධාන වීර්යයෙන්ද යුත් ඍද්ධිපාද වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s21. සද්ධින්ද්‍රිය සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම විවේකය ඇසුරුකළ, විරාගය ඇසුරුකළ නිරොධය ඇසුරුකළ නිවනකරා නැමුණු සද්ධින්ද්‍රිය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s22. විරියින්ද්‍රිය සූත්‍රය. 
“මහණෙනි, අසංඛතගාමී මාර්ගය කවරේද? මහණෙනි, මේ ශාසනයෙහි මහණතෙම විවේකය ඇසුරුකළ, නිවනකරා නැමුණු විරියින්ද්‍රිය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s23. සතින්ද්‍රිය සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සතින්ද්‍රිය වඩයි. මහණෙනි, මෙය අසංඛතගාමී මාර්ගයයි කියනු ලැබේ. 
s24. සමාධින්ද්‍රිය සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරු කළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සමාධින්ද්‍රිය වඩයි. මහණෙනි, මෙය අසංඛතගාමී මාර්ගයයි කියනු ලැබේ. 
s25. පඤ්ඤින්ද්‍රිය සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු පඤ්ඤින්ද්‍රිය වඩයි. මහණෙනි, මෙය අසංඛතගාමී මාර්ගයයි කියනු ලැබේ. 
s26. සද්ධාබල සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු ශ්‍රද්ධා බලය බඩයි. මහණෙනි, මේ අසංඛතගාමී මාර්ගයයි කියනු ලැබේ. 
s27. විරියබල සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු විරිය බලය වඩයි. මහණෙනි, මෙය අසංඛතගාමී මාර්ගයයි කියනු ලැබේ. 
s28. සතිබල සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සතිබලය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s29. සමාධිබල සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරු කළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සමාධිබලය වඩයි. මහණෙනි, මේ අසංඛත මාර්ගයයි කියනු ලැබේ. 
s30. පඤ්ඤාබල සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරු කළ, විරාගය ඇසුරු කළ, නිරොධය ඇසුරු කළ, නිවන කරා නැමුණු ප්‍රඥාබලය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s31. සතිසම්බොජ්ඣංග සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරු කළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සති සම්බොජ්ක්ධංගය වඩයි. මහණෙනි, මේ අසංඛත මාර්ගයයි. කියනු ලැබේ. 
s32. ධම්මවිචයසම්බොජ්ඣංග සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරු කළ, විරාගය ඇසුරු කළ, නිරොධය ඇසුරු කළ නිවන කරා නැමුණු ධම්මවිචය සම්බොජ්ඣංගය වඩයි. මහණෙනි, මේ අසංඛත මාර්ගයයි කියනු ලැබේ. 
s33. විරියසම්බොජ්ඣංග සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරු කළ, විරාගය ඇසුරු කළ නිරොධය ඇසුරු කළ, නිවන කරා නැමුණු විරිය සම්බොජ්ඣංගය වඩයි. මහණෙනි, මේ අසංඛත මාර්ගයයි කියනු ලැබේ. 
s34. පීතිසම්බොජ්ඣංග සූත්‍රය. 
“ මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු ප්‍රීති සම්බොජ්ඣංගය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s35. පස්සද්ධිසම්බොජ්ඣංග සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු පස්සද්ධිසම්බොජ්ඣංගය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s36. සමාධිසම්බොජ්ඣංග සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ විරාගය ඇසුරු කළ, නිරොධය ඇසුරු කළ නිවන කරා නැමුණු සමාධි සම්බොජ්ඣංගය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s37. උපෙක්ඛාසම්බොජ්ඣංග සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු උපෙක්ෂාසම්බොජ්ඣංගය වඩයි. මේ අසංඛතගාමී මාර්ගයයි කියනු ලැබේ. 
s38. සම්මාදිට්ඨි සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සම්‍යක් දෘෂ්ටිය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s39. සම්මාසංකප්ප සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරු කළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සම්‍යක් සංකල්පනය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s40. සම්මාවාචා සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සම්‍යක් වචනය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s41. සම්මාකම්මන්ත සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවෙකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සම්‍යක් කර්මාන්තය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s42. සම්මාජීව සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සම්‍යක් ආජීවය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s43. සම්මාවායාම සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවෙකය ඇසුරුකළ, විරාගය ඇසුරු කළ, නිරොධය ඇසුරු කළ, නිවන කරා නැමුණු සම්‍යක් ව්‍යායාමය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s44. සම්මාසති සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරුකළ, විරාගය ඇසුරු කළ, නිරෝධය ඇසුරු කළ නිවන කරා නැමුණු සම්‍යක් සතිය වඩයි. මහණෙනි, මේ අසංඛතගාමී මාර්ගයයි කියනු ලැබේ. 
s45. සම්මාසමාධි සූත්‍රය. 
“මහණෙනි, අසංඛතගාමී මාර්ගය කවරේද? මේ ශාසනයෙහි මහණතෙම විවේකය ඇසුරු කළ විරාගය ඇසුරු කළ, නිරොධය ඇසුරු කළ, නිවන කරා නැමුණු සම්‍යක් සමාධිය වඩයි. මහණෙනි, මේ අසංඛතගාමී මාර්ගයයි කියනු ලැබේ. 

#අන්ත සූත්‍ර
#(මෙහිදී අසංඛත සංයුත්තයේ 1 වර්ගයේ 1 - 11 සහ 2 වර්ගයේ 1 - 45 තෙක් ඇති සූත්‍රවලට මුලින් අන්ත යන නම යොදාගැනීමෙන් අන්ත සූත්‍ර 56 සෑදේ. )
s46 - 102. අන්ත සූත්‍ර. 
“මහණෙනි, තොපට සසර කෙළවරද දෙශනා කරමි. සසර කෙළවරට පැමිණෙන මාර්ගයද දෙශනා කරන්නෙමි. ඒ අසව්. 

#අනාසව ආදී සූත්‍ර
#(එසේම අනාසව, සච්ච, පාර, නිපුණ, සුදුද්දස, අජර, ධුව, අපලොකිත, අනිදස්සන, නිප්පපඤ්ච, සතත, අමත, පණීත සිව, ඛෙම, තණ්හක්ඛය, අච්ඡරිය, අබ්භුත, අනීතික, අනීතිකධම්ම, නිබ්බාණ, අබ්‍යාපජ්ඣ, විරාග, සුද්ධි, මුත්ති, අනාලය, දීපාලෙණ, තාණ, සරණ සහ පරායණ යන නම් යොදාගැනීමෙන් වෙන වෙන සූත්‍ර 56 බැගින් සෑදේ.) 
s101 - 157. අනාසව සූත්‍ර. 
“මහණෙනි, තොපට ආශ්‍රවයන්ගේ කෙළවර කිරීමද දෙශනා කරන්නෙමි. ආශ්‍රවයන් කෙළවර කිරීමේ මාර්ගයද දෙශනා කරන්නෙමි. 
s158 - 213. සච්ච සූත්‍රය. 
“මහණෙනි, තොපට සත්‍යයද දෙශනා කරන්නෙමි. සත්‍යයට පැමිණෙන මාර්ගයද දෙශනා කරන්නෙමි. 
s214 - 269. පාර සූත්‍ර. 
“මහණෙනි, තොපට පරතෙරද පරතෙරට යන මාර්ගයද දෙශනා කරන්නෙමි. 
s270 - 325. නිපුණ සූත්‍ර. 
“මහණෙනි, තොපට සියුම් ධර්මයද, දෙශනා කරන්නෙමි. සියුම් ධර්මයට පැමිණෙන මාර්ගයද, දෙශනා කරන්නෙමි. 
s326 - 381. සුදුද්දස සූත්‍ර. 
“මහණෙනි, තොපට දැකීමට දුෂ්කර ධර්මයද, දෙශනා කරන්නෙමි. දැකීමට දුෂ්කර ධර්මයට පැමිණෙන මාර්ගයද දෙශනා කරන්නෙමි. 
s382 - 437. අජර සූත්‍ර. 
මහණෙනි, තොපට ජරාවක් ඇති ධර්මයද දෙශනා කරන්නෙමි. ජරාවක් නැති ධර්මයට පැමිණෙන මාර්ගයද දෙශනා කරන්නෙමි. 
s438 - 493. ධුව සූත්‍ර. 
“මහණෙනි, තොපට නිත්‍යභාවයද, දෙශනා කරන්නෙමි. නිත්‍ය ස්වභාවයට පැමිණෙන මාර්ගයද දෙශනා කරන්නෙමි. 
s494 - 549. අපලොකිත සූත්‍ර. 
“මහණෙනි, තොපට විනාශ නොවන ස්වභාවයද, දෙශනා කරන්නෙමි. විනාශ නොවන ස්වභාවයට පැමිණෙන මාර්ගයද දෙශනා කරන්නෙමි. 
s550 - 605. අනිදස්සන සූත්‍ර. 
“මහණෙනි, තොපට ඇසින් නොදැක්කහැකි ස්වභාවයද දෙශනා කරන්නෙමි. ඇසින් නොදැක්කහැකි ස්වභාවයට පැමිණෙන මාර්ගයද දෙසන්නෙමි. 
s606 - 661. නිප්පපඤ්ච සූත්‍රය. 
“මහණෙනි තොපට (තෘෂ්ණා දෘෂ්ටි මාන) යන ප්‍රපඤ්ච ධර්මයන්ගෙන් මිදුනාවූ ස්වභාවයද දෙශනා කරන්නෙමි. ප්‍රපඤ්ච ධර්මයන්ගෙන් මිදුනු ස්වභාවයට පැමිණෙන මාර්ගයද දෙසන්නෙමි. 
s662 - 717. සන්ත සූත්‍ර. 
“මහණෙනි, මම තොපට ශාන්ත ස්වභාවයද දෙශනා කරන්නෙමි. ශාන්තතත්ත්වයට පැමිණෙන මගද දෙසන්නෙමි. 
s718 - 773. අමත සූත්‍ර. 
“මහණෙනි, මම තොපට නොමැරෙන ස්වභාවයක්ද දෙශනා කරන්නෙමි. නොමැරෙන ස්වභාවයට පැමිණෙන මාර්ගයද දෙසන්නෙමි. 
s774 - 829. පණීත සූත්‍ර. 
“මහණෙනි, මම තොපට ප්‍රණීත ධර්මයද දෙශනා කරන්නෙමි. ප්‍රණීත ධර්මයට පැමිණෙන මගද දෙසන්නෙමි. 
s830 - 885. සිව සූත්‍ර. 
“මහණෙනි, මම තොපට නිර්භය ස්ථානයද දෙශනා කරන්නෙමි. නිර්භය ස්ථානයට පැමිණෙන මාර්ගයද දෙශනා කරන්නෙමි. 
s886 - 941. ඛෙම සූත්‍ර. 
“මහණෙනි මම තොපට ක්ෂෙම ස්ථානයද, දෙශනාකරන්නෙමි. ක්ෂෙම ස්ථානයට පැමිණෙන මගද දෙසන්නෙමි. 
s942 - 997. තණ්හක්ඛය සූත්‍ර. 
“මහණෙනි, මම තොපට තෘෂ්ණාව ක්ෂය කිරීමද දෙසන්නෙමි. තෘෂ්ණාව ක්ෂය කිරීමට පැමිණෙන මාර්ගයද දෙසන්නෙමි. 
s998 - 1053 අච්ඡරිය සූත්‍ර. 
“මහණෙනි, මම තොපට ආශ්චර්යයද දෙශනා කරන්නෙමි. ආශ්චර්ය ධර්මයට පැමිණෙන මගද දෙසන්නෙමි. 
s1054- - 1109. අබ්භූත සූත්‍ර. 
“මහණෙනි, මම තොපට හටගැන්මක් නැති ස්වභාවයද දෙසන්නෙමි. හටගැනීමක් නැති ස්වභාවයට පැමිණෙන මාර්ගයද දෙසන්නෙමි. 
s1110 - 1165. අනීතික සූත්‍ර. 
“මහණෙනි, තොපට දුක් නැති තැනද දෙසන්නෙමි. දුක් නැති තැනට පැමිණෙන මාර්ගයද දෙසන්නෙමි. 
s1166 - 1221. අනීතිකධම්ම සූත්‍ර. 
“මහණෙනි, මම තොපට දුක් නැති ස්වභාවයද දෙසන්නෙමි. දුක් නැති ස්වභාවයට පැමිණෙන මාර්ගයද දෙසන්නෙමි. 
s1222 - 1277. නිබ්බාණ සූත්‍ර. 
“මහණෙනි, මම තොපට නිර්වාණයද නිර්වාණයට පැමිණෙන මගද දෙසන්නෙමි. 
s1278 - 1333. අබ්‍යාපජ්ඣ සූත්‍ර 
“මහණෙනි, මම තොපට පීඩා නැති තැනද දෙශනා කරන්නෙමි. පීඩා නැති තැනට පැමිණෙන මගද දෙසන්නෙමි. 
s1334 - 1389. විරාග සූත්‍ර. 
“මහණෙනි, මම තොපට රාගයෙන් පහවූ තැනද දෙශනා කරන්නෙමි. රාගය පහවූ තැනට පැමිණෙන මාර්ගයද දෙශනා කරන්නෙමි. 
s1390 - 1445. සුද්ධි සූත්‍ර 
“මහණෙනි මම තොපට පිරිසිදු තැනද දෙශනා කරන්නෙමි. පිරිසිදු තැනට පැමිණෙන මාර්ගයද දෙසන්නෙමි. 
s1466 - 1501. මුත්ති සූත්‍ර. 
“මහණෙනි, මම තොපට දුකින් මිදුණු තැනද දෙශනා කරන්නෙමි. දුකින් මිදුණු තැනට පැමිණෙන මාර්ගයද දෙසන්නෙමි. 
s1502 - 1557. අනාලය සූත්‍ර 
“මහණෙනි, මම තොපට ආලය රහිත ධර්මයද දෙශනා කරන්නෙමි. ආලය රහිත ධර්මයට පැමිණෙන මාර්ගයද දෙසන්නෙමි. 
s1558 - 1612. දීප සූත්‍ර 
“මහණෙනි, මම තොපට පිහිටවූ ධර්මයද දෙශනා කරන්නෙමි. පිහිටවූ ධර්මයට පැමිණෙන මගද දෙසන්නෙමි. 
s1614 - 1669. ලෙණ සූත්‍ර 
“මහණෙනි, මම තොපට සැඟවෙන නියාද දෙශනා කරන්නෙමි. සැඟවෙන තැනට පැමිණෙන මාර්ගයද දෙසන්නෙමි. 
s1670 - 1725. තාණ සූත්‍ර 
“මහණෙනි, මම තොපට ආරක්ෂක ස්ථානයද දෙශනා කරන්නෙමි. ආරක්ෂක ස්ථානයට පැමිණෙන මාර්ගයද දෙසන්නෙමි. 
s1726 - 1781 සරණ සූත්‍ර 
“මහණෙනි, මම තොපට භය නැති කිරීමද, භය නැති කරන මාර්ගයද දේශනා කරන්නෙමි. 

#පරායණ සූත්‍ර
#s1782 - 1837 පරායණ සූත්‍ර. 
“මහණෙනි, මම තොපට පිහිටද, පිහිටවන මාර්ගයද දේශනා කරන්නෙමි. 

#දෙවෙනි වර්ගය නිමි.
#
#අසංඛත සංයුත්තය නිමි