ඒ අමා නිවන් දුටු රහතන් වහන්සේලා...

හැඳින්වීමේ ගාථා(නිදාන ගාථා)xඒ රහතන් වහන්සේලා සිත දියුණු කරගත්තෙ මේධර්මයෙන් මයි. උන්වහන්සේලා තම තමන් ගැනකියන මේ ගාථාවන් හොඳට අහගෙන ඉන්න.ඇත්තෙන්ම මේ ගාථාවන්, ශක්තිමත් දත් තියෙනසිංහයො කඳු අතර ගල් ලෙන්වල ඉඳගෙනසිංහනාද කරනවා වගෙයි.xනොයෙක් නම් වලින් ගෝත‍්‍ර වලින්උන්වහන්සේලාව හඳුන්වනවා. නොයෙකුත්සමාපත්තිවලිනුත් යුක්තයි. හැම දුකින්ම නිදහස්වුණ ඒ රහතුන් සැබෑවටම ප‍්‍රඥාවන්තයි.කම්මැලිකමින් තොරයි.xඒ අමා නිවනට පත්වුණේ තම තමන් තුළ විදර්ශනාවඩලයි. ඒ රහතන් වහන්සේලා ඒ ධර්මය ගැනනුවණින් සලකාගෙන මයි මේ ගාථාවන් වදාළේ.නමෝ තස්ස භගවතෝ අරහතෝ සම්මාසම්බුද්ධස්සඒ භාග්‍යවත් අරහත් සම්මා සම්බුදුරජාණන් වහන්සේට නමස්කාර වේවා!




 පළමු නිපාතය

1. පළමු වර්ගය
1. සුභූති තෙරුන්ගේ ගාථාව
මං ඉන්නෙ සෙවිළි කළ කුටියකයි. ඒ කුටිය හරිසැපයි. සුළඟින් කරදරයක් ද නෑ. වැහි වළාවෙනි, දැන් ඕනෑ තරමක් වහින්න. මගේ සිතත් හොඳ සමාධියකින්යුක්තයි. කෙලෙස්වලිනුත් මා නිදහස් වුණා. මා වසන්නේබලවත් වීර්යකින් යුතුවයි. වැහි වළාවෙනි, දැන්  ඕනෑ තරමක්වහින්න.මෙය වනාහී ආයුෂ්මත් සුභූති නම් රහත් මුනිඳුන් වදාළගාථාවයි.
2. මහා කොට්ඨිත තෙරුන්ගේ ගාථාව
ඒ භික්ෂුව ගේ ඉඳුරන් ඉතා සන්සුන් ය. සියලූපවිනුත් වැළකී සිටී. කථාබස් කරන්නෙත් ඉතා ම නුවණින්යුතුවයි. උඬඟුකමකුත් නෑ. ඒ භික්ෂුව ලාමක අකුසල්දහම් දුරු කළේ, ගසක කොළයක් සුළඟින් බිම හෙළනවවගෙයි. මෙය වනාහී ආයුෂ්මත් මහා කොට්ඨිත නම් රහත්මුනිඳුන් වදාළ ගාථාවයි.
3. කංඛාරේවත තෙරුන්ගේ ගාථාව
තමන් ළඟට පැමිණෙන උදවියගේ සැකසංකා දුරුකර දමන්නේ යමෙක් ද, ඒ තථාගතයන් වහන්සේලා ගේවිස්මිත බුද්ධිය දෙස බලන්න. මැදියම් රැයෙහි බබලනගින්නක් වගෙයි. ඤාණාලෝකය ලබා දෙයි. දහම් ඇසලබා දෙයි.මෙය වනාහී ආයුෂ්මත් කංඛාරේවත නම් රහත් මුනිඳුන්වදාළ ගාථාවයි.
4. පුණ්ණ තෙරුන්ගේ ගාථාව
ඇසුරු කළ යුත්තේ යහපත පෙන්වා දෙන නැණවත්සත්පුරුෂයන්වයි. ඔවුන්ගේ නුවණ ඉතා ම සියුම්. නොපමාව දහමේ හැසිරෙන, ඒ නුවණැති සත්පුරුෂයන්අවබෝධ කරගෙන තිබෙන්නේ පරම ගම්භීර වූ දැකීමටදුෂ්කර වූ සූක්ෂම අර්ථය වන චතුරාර්ය සත්‍යය යි.මෙය වනාහී ආයුෂ්මත් මන්තානිපුත්ත පුණ්ණ නම් රහත්මුනිඳුන් වදාළ ගාථාවයි.
5. දබ්බ තෙරුන්ගේ ගාථාව
පුරිසදම්මසාරථී වූ මුනිඳාණන් විසින් දමනය කරනලද්දේ හික්මවීමට අසීරු කෙනෙක්වයි. දැන් ඔහු සිටින්නේපුදුමාකාර සතුටින්. සැක සංකාවෙන් ද තොරවයි. කෙලෙස්සටනින් එයාට ජය ලැබුණා. බිය තැති ගැනීම් කිසිවක් නැති ඒ ”දබ්බ” භික්ෂුව තම සිත නිවනෙහි පිහිටුවාගෙනපිරිනිවී යාවි.මෙය වනාහී ආයුෂ්මත් දබ්බ නම් රහත් මුනිඳුන් වදාළගාථාවයි.
6. සීතවනිය තෙරුන්ගේ ගාථාව
ඒ භික්ෂුව සීත වනයේ සිටින කෙනෙක්. වාසයකරන්නේ හුදෙකලාවේ ම යි. ඉතාම සතුටින් කල්ගෙවන්නේ. කෙලෙස් සටනින් ඔහුට ජය ලැබුණා.ලොමුදහගැනීම් කිසිවක් නැති ඒ නුවණැති භික්ෂුවකායගතාසතිය මැනවින් රැකගෙන ඉන්නෙ.මෙය වනාහී ආයුෂ්මත් සීතවනිය නම් රහත් මුනිඳුන්වදාළ ගාථාවයි.
7. භල්ලිය තෙරුන්ගේ ගාථාව
ඔහු මාර සේනාව බැහැර කෙරුවේ මහා සැඩපහරකින් ඒදණ්ඩක් කැඞී බිඳී යන ආකාරයෙන්. කෙලෙස්සටනින් ඔහුට ජය ලැබුණි. කිසිම බියක් තැතිගැනීමක්දැන් එයා ළඟ නෑ. එයා දමනය වෙලා ඉන්නේ සද්ධර්මයතුළයි. සිත නිවනෙහි පිහිටුවාගෙන සිටින ඒ භික්ෂුව පිරිනිවීයාවි.මෙය වනාහී ආයුෂ්මත් භල්ලිය නම් රහත් මුනිඳුන් වදාළගාථාවයි.
8. වීර තෙරුන්ගේ ගාථාව
පුරිසදම්මසාරථී වූ සමිඳාණන් විසින් දමනය කොට වදාළේ හික්මාලන්ට අසීරු කෙනෙක්වයි. දැන් ඔහු ඉන්නේපුදුමාකාර සතුටින්. සැක සංකා ද ඔහු තුළ නෑ. කෙලෙස්සටනින් ඔහුට ජය ලැබුණා. ලොමදහගැනීම් වලින් තොරවසිටින ඒ වීර භික්ෂුව සිත නිවනෙහි පිහිටුවා ගෙන සිටිනනිසා පිරිනිවී යාවි.මෙය වනාහී ආයුෂ්මත් වීර නම් රහත් මුනිඳුන් වදාළගාථාවයි.
9. පිළින්දිවච්ඡු තෙරුන්ගේ ගාථාව
බුදු සසුන වෙත පැමිණීමෙන් මට සිදු වුණේයහපතක් ම යි. මේ පැමිණීම අයහපත් දෙයක් නම්නොවේ. මං මේ පවසන්නේ වැරදි මතයක් නොවේ. ඉතාපැහැදිලි ලෙස කරුණු පෙන්වා දෙන සද්ධර්මය තුළ යම්උතුම් අමා නිවනක් වේ නම් මං පත් වුණේ ඒ උතුම්නිවනට යි.මෙය වනාහී ආයුෂ්මත් පිළින්දිවච්ඡු නම් රහත් මුනිඳුන් වදාළගාථාවයි.
10. පුණ්ණමාස තෙරුන්ගේ ගාථාව
ඒ භික්ෂුව සද්ධර්මයේ පරතෙරට ම ගියා. ඔහුශාන්තයි. දමනය වූ සිතින් යුක්තයි. ඔහු තමා ගැනත්අනුන් ගැනත් තිබුණ හැම ආශාවක් ම දුරු කරගත්තා.කිසිම දෙයක් ගැන ඔහු තුළ ඇලීමක් නෑ. දැන් ඒ භික්ෂුවටඋපදින වැනසෙන ලෝකය ගැන හොඳ අවබෝධයක්තියෙනව.මෙය වනාහී ආයුෂ්මත් පුණ්ණමාස නම් රහත් මුනිඳුන්වදාළ ගාථාවයි.

පළමු වර්ගය නිමා විය.


2. දෙවෙනි වර්ගය
1. චූලවච්ඡු තෙරුන්ගේ ගාථාව
බුදු සමිඳාණන් වදාළ ශ‍්‍රී සද්ධර්මය ගැන ඒ භික්ෂුවතුළ පුදුමාකාර ප‍්‍රමුදිතභාවයක් තියෙනව. පින් පව් ආදීසංස්කාරයන් සංසිඳී ගිය සැපය වූ ඒ අමා නිවන අවබෝධකරගන්ට ඔහුටත් පුළුවන් වුණා.මෙය වනාහී ආයුෂ්මත් චූලවච්ඡු නම් රහත් මුනිඳුන් වදාළගාථාවයි.
2. මහාවච්ඡු තෙරුන්ගේ ගාථාව
ඔහු ප‍්‍රඥාවෙන් බලවත්. ඒ වගේ ම සිල්වත්. ඉතාමහොඳ සිහියෙන් ඉන්නේ. සමාධිමත් සිතක් ඇතිව නිතරම ධ්‍යානයේ සිටින්ට කැමතියි. ආහාර වළඳන්නෙත් තේරුමදැනගෙන ම යි. ඒ වීතරාගී භික්ෂුව කල්බලමින් ඉන්නේපිරිනිවන් පෑමට යි.මෙය වනාහී ආයුෂ්මත් මහාවච්ඡු නම් රහත් මුනිඳුන් වදාළගාථාවයි.
3. වනවච්ඡු තෙරුන්ගේ ගාථාව
මං ඉන්න වනයේ සීතල දිය දහර ආකාසය වගේනිල්පාට යි. අවට භූමිය හරි ලස්සනයි. රාත‍්‍රී කාලයටකණාමැදිරියන්ගෙන් පිරී එළිය වුණු ඒ කඳු වලට මං හරිමකැමතියි.මෙය වනාහී ආයුෂ්මත් වනවච්ඡු නම් රහත් මුනිඳුන් වදාළගාථාවයි.
4. වනවච්ඡු තෙරුන්ගේ ශිෂ්‍ය වූසාමණේරයන්ගේ ගාථාව
මාගේ උපාධ්‍යායන් වහන්සේ මට මෙහෙම කිව්වා.”පින්වත් සීවක, අපි මේ ගම අත්හැර වනාන්තරයට යමු.”යි (මගේ අදහසත් ඒක ම යි) මගේ ශරීරය මේ ගමේතිබුණත්, මගේ සිත ගිහින් තිබුණේ වනයට ම යි. ගමේමං සැතපුණත් සිත ගියේ වනයට ම යි. සැබෑ තත්වයදකින කෙනෙකුට ඇලීමක් නම් ඇති වෙන්නෙ නෑ.මෙය වනාහී ආයුෂ්මත් චූලවච්ඡු තෙරුන් ගේ ශිෂ්‍යසාමණේර රහත් මුනිඳුන් වදාළ ගාථාවයි.
5. කුණ්ඩධාන තෙරුන්ගේ ගාථාව
(කාම භවයට බැඳී තිබෙන සංයෝජන) පහ නැතිකර දැමිය යුතුයි. (රූප අරූප භවයන්ට බැඳී තිබෙනසංයෝජන) පහත් බැහැර කළ යුතුයි. (සද්ධා, විරිය, සති,සමාධි, පඤ්ඤා යන ඉන්ද්‍රියන්) පහ දියුණු කර ගත යුතුයි.(රාග, ද්වේෂ, මෝහ, මාන, දිට්ඨි යන) සංග පහ ඉක්මවාගිය භික්ෂුවට කියන්නේ ”සැඩ පහරින් එතෙර වූතැනැත්තා” කියල.මෙය වනාහී ආයුෂ්මත් කුණ්ඩධාන නම් රහත් මුනිඳුන් වදාළගාථාවයි.
6. බෙල්ලට්ඨිසීස තෙරුන්ගේ ගාථාව
ලස්සන අං ඇති ශ්‍රේෂ්ඨ වෘෂභයෙක් හිටිය. නගුලෙහිබැන්ද විට පවා ඌ ඉතා පහසුවෙන් යනව. එපරිද්දෙන් මමටත් ? දවල් ගෙවී යන්නේ ඉතා පහසුවෙනි. ඒ වගේ පහසුවක් මට තිබෙන්නේ මේ නිරාමිස සැපය ලබා ගත්නිසා.මෙය වනාහී ආයුෂ්මත් බෙල්ලට්ඨිසීස නම් රහත් මුනිඳුන් වදාළගාථාවයි.
7. දාසක තෙරුන්ගේ ගාථාව
අඥාන කෙනා නිදිමතින් පීඩා විඳ විඳ බඩ මපුරවා ගැනීමට යි බොහෝ ආහාර අරගන්නේ. ඊට පස්සේකරන්නේ ඒ මේ අතට පෙරළි පෙරළි නිදා ගැනීම යි.ඌරු බත් කාල තර වුණ ඌරෙකු ගේ ජීවිතයක් වගෙයි.ඔහුට සිදුවන්නේ ආයෙමත් මව්කුසට රිංගන්නට යි.මෙය වනාහී ආයුෂ්මත් දාසක නම් රහත් මුනිඳුන් වදාළගාථාවයි.
8. සිඟාලපිතු තෙරුන්ගේ ගාථාව
භේසකලාවනයේ ඉන්නේ බුදු සමිඳුන් ගේ දායාදයලබාගත් භික්ෂුවක්. ඇටසැකිල්ල ගැන භාවනා කරල මේමුළු පොළොව ම ඒ භාවනා අරමුණින් වසාලන්ට ඔහුටපුළුවන් වුණා. මා හිතන්නේ නම් ඔහු ඉතා ඉක්මනින්කාමරාගය නැති කරන දමන බවයි.මෙය වනාහී ආයුෂ්මත් සිඟාලපිතු නම් රහත් මුනිඳුන් වදාළගාථාවයි.
9. කුණ්ඩල තෙරුන්ගේ ගාථාව
වතුර ගෙන යන උදවියට තමන් කැමති පරිදි වතුරගෙන යන්ට පුළුවන්. හී වඩුවන්ටත් පුළුවනි කැමති පරිද්දෙන්ඊ තල නමා ගන්නට. තමාගේ කැමැත්ත පරිදි ලී දඬු නමා ගන්නට ලී වඩුවන්ටත් පුළුවනි. අන්න ඒ ආකාරයෙන් මතමන්ව කැමති පරිදි දමනය කරගන්නට සත් පුරුෂයින්ටපුළුවනි.මෙය වනාහී ආයුෂ්මත් කුණ්ඩල නම් රහත් මුනිඳුන් වදාළගාථාවයි.
10. අජිත තෙරුන්ගේ ගාථාව
මට නම් මරණය ගැන කිසිම බියක් නෑ. ජීවත් වීමගැන අමුතු ආශාවකුත් නෑ. ඉතා හොඳින් සිහියත් නුවණත්පිහිටුවා ගෙන ම යි මේ ශරීරය අත්හැර දමන්නේ.මෙය වනාහී ආයුෂ්මත් අජිත නම් රහත් මුනිඳුන් වදාළගාථාවයි.
දෙවෙනි වර්ගය නිමා විය.

3. තුන්වෙනි වර්ගය
1. නිග්‍රෝධ තෙරුන්ගේ ගාථාව
සංසාර දුකට මගේ සිතේ දැන් කිසි බියක් නැහැ.අප ගේ ශාස්තෘන් වහන්සේ අමා නිවන් ලබාදෙන්ටඅතිශයින් ම දක්ෂයි. සසර දුක් නැති තැන වන ඒ අමානිවන වෙත භික්ෂූන් වහන්සේලා ගමන් කරන්නේ ආර්යඅෂ්ටාංගික මාර්ගයෙන්.මෙය වනාහී ආයුෂ්මත් නිග්‍රෝධ නම් රහත් මුනිඳුන් වදාළගාථාවයි.
2. චින්තක තෙරුන්ගේ ගාථාව
කාරංචි වනයේ ඉන්න මේ මොණරුන්ට තිබෙන්නේ නිල් පාට ලස්සන බෙල්ලකි. උන් එක රංචුවටයි නාදකරන්නේ. මේ හමන සීතල සුළඟට උන් සතුටු ඇති. ඒනිසයි ඒ හඬ මේ තරම් මිහිරි. නිදාගෙන සිටින උදවියවත්ධ්‍යාන වඩන උදවියවත් ප‍්‍රබෝධවත් කරන්ට ඒ හඬටපුළුවනි.මෙය වනාහී ආයුෂ්මත් චින්තක නම් රහත් මුනිඳුන් වදාළගාථාවයි.
3. ගෝසාල තෙරුන්ගේ ගාථාව
බුදු සමිඳාණන් ගේ අවවාදය මා පිළිගත්තේ ඉතාගෞරවයෙන්. එදා දානයට මං වැළඳුවේ මී පැණි මිශ‍්‍ර කිරිබතක්. ඊට පස්සේ උණ පඳුරක් සෙවණේ හිඳගත් මංභාවනා කරන්ට පටන් ගත්තා. පංච උපාදානස්කන්ධයන්මුල් කොට මේ දුක හට ගන්නා හැටිත්, ඒ දුක නැතිවනහැටිත් නුවණින් විමස විමසා බැලූවා. මා ගොඩාක් කැමතිවිවේකට ම යි. එනිසා මං ආයෙමත් සානු වනයට මයනවා.මෙය වනාහී ආයුෂ්මත් ගෝසාල නම් රහත් මුනිඳුන්වදාළ ගාථාවයි.
4. සුගන්ධ තෙරුන්ගේ ගාථාව
මං පැවිදි බව ලබා ගෙන තවම අවුරුද්දයි. මේසද්ධර්මයේ ආශ්චර්ය බලන්න. මටත් පුළුවන් වුණාත‍්‍රිවිද්‍යාව ලබා ගන්න. මා මේ සම්පූර්ණ කරගත්තේ බුද්ධශාසනය යි.මෙය වනාහී ආයුෂ්මත් සුගන්ධ නම් රහත් මුනිඳුන් වදාළගාථාවයි. විස්තර :ත‍්‍රිවිද්‍යාව යනු කුමක්ද? මේ වනාහී විශේෂ අවබෝධඤාණ තුනකි. බොහෝ රහතන් වහන්සේලා ලබාගත්තේත‍්‍රිවිද්‍යාවයි.මෙහි පළමු විද්‍යාව නම් පුබ්බේ නිවාසානුස්සතිඤාණයයි. එනම් තමන් ගෙවූ සංසාරය ගැන ආපස්සටසිහි කොට ලබා ගන්නා අවබෝධයයි.දෙවෙනි විද්‍යාව නම් චුතූපපාත ඤාණයයි. එනම්අනෙක් සත්වයන් කර්මානුරූපව චුතවන ආකාරයත්,උපදින ආකාරයත් ගැන ඇති අවබෝධයයි.තුන්වෙනි විද්‍යාව නම් ආසවක්ඛය ඤාණයයි. එනම්කාමාශ‍්‍රව, භවාශ‍්‍රව, අවිජ්ජාශ‍්‍රව යන ආශ‍්‍රවයන් ප‍්‍රහාණයකොට අරහත්වයට පත්වීමයි.
5. නන්දිය තෙරුන්ගේ ගාථාව
මේ භික්ෂුව ඉන්නේ ප‍්‍රඥාවෙන් ආලෝකවත් වූසිතින්. අරහත්වය නම් වූ අග‍්‍රඵලයට පැමිණි සිතින්. ඒයිමාරය, ඔබ ඔය හදන්නේ එවැනි භික්ෂුවකට හිරිහැර කොටදුකට පත් වෙන්නට ද?මෙය වනාහී ආයුෂ්මත් නන්දිය නම් රහත් මුනිඳුන් වදාළගාථාවයි.
6. උභය තෙරුන්ගේ ගාථාව
සූරිය වංශයේ උපන් බුදු සමිඳාණන් සුන්දර ලෙස වදාරණ ලද දහම් පද යි මා අසාගත්තේ. මටත් ඒ සියුම්වූ චතුරාර්ය සත්‍යය ධර්මය අවබෝධකර ගන්ට පුළුවන්වුණා. ඒක හරියට ම දක්ෂ දුනුවායෙක් ඉලක්කයට මඊයෙන් විදින්නාක් වැනි වැඩක්.මෙය වනාහී ආයුෂ්මත් උභය නම් රහත් මුනිඳුන් වදාළගාථාවයි.
7. ලෝමසකංගිය තෙරුන්ගේ ගාථාව
ඊ තණ, කුස තණ, වැලූක්, සැවැන්දරා, මුදු තණ,බබුස් තණ වලින් මට වැඩක් නෑ. මා ඒවා වීසි කරලදානව. මං විවේකය ම සොයා ගෙන යනවා.මෙය වනාහී ආයුෂ්මත් ලෝමසකංගිය නම් රහත් මුනිඳුන්වදාළ ගාථාවයි.
8. ජම්බුගාමිකපුත්ත තෙරුන්ගේ ගාථාව
ඔබ සිවුරුවලට රෙදි සොය සොයා කල් ගෙවන්නෙනෑ නේද? ඇඟපත සරසන්ට කැමති කෙනෙක් නොවේනේද? ඔබෙන් ඔය හමන්නේ සිල් සුවඳ නේ. අනෙක්උදවිය ගෙන් නම් එවැනි සුවඳක් හමන්නේ නෑ.මෙය වනාහී ආයුෂ්මත් ජම්බුගාමිකපුත්ත නම් රහත්මුනිඳුන් වදාළ ගාථාවයි.
9. හාරිත තෙරුන්ගේ ගාථාව
පින්වත් හාරිත, ඔය සිත කම්මැලිකමින් ගොඩගන්න.හී වඩුවෙක් ඊයක ඇද හැර කෙළින් කරන විදිහට ඔබත්ඔය සිත ඍජු කරගන්න. ඔබටත් පුළුවනි අවිද්‍යාව නැති කර දමන්න.මෙය වනාහී ආයුෂ්මත් හාරිත නම් රහත් මුනිඳුන් වදාළගාථාවයි.
10. උත්තිය තෙරුන්ගේ ගාථාව
මට ලෙඩ වුණ ගමන් සිහිනුවණ ඉපදුණා. ”මං දැන්ලෙඩ වෙලා ඉන්නෙ. දැන් ඉතින් පමා නො වී මේ ධර්මයේහැසිරෙන්ට යි කාලය උදා වුණේ”මෙය වනාහී ආයුෂ්මත් උත්තිය නම් රහත් මුනිඳුන් වදාළගාථාවයි.තුන්වෙනි වර්ගය නිමා විය.4. හතරවෙනි වර්ගය
1. ගබ්භරතීරිය තෙරුන්ගේ ගාථාව
අරණ්‍යයේ මහා වන මැදයි ඒ භික්ෂුව ඉන්නේ.මැසි මදුරුවන් ලේ උරා බොන කොට ඔහු ඉතා හොඳසිහියෙන් ඉවසාගෙන ඉන්නවා. යුද්ධ භූමියට පැමිණුනඇත් රජෙක් වගේ.මෙය වනාහී ආයුෂ්මත් ගබ්භරතීරිය නම් රහත් මුනිඳුන්වදාළ ගාථාවයි.
2. සුප්පිය තෙරුන්ගේ ගාථාව
මං නම් මේ දිරායන ජීවිතෙන් නිදහස් වෙලා නොදිරන නිවන කරා ම යනවා. තැවි තැවී ඉන්න ජීවිතෙන්නිදහස් වෙලා නිවීම කරා ම යනවා. පරම ශාන්තිය වූ අනුත්තර වූ ඒ අමා නිවන ම සොයා ගෙන යනවා.මෙය වනාහී ආයුෂ්මත් සුප්පිය නම් රහත් මුනිඳුන් වදාළගාථාවයි.
3. සෝපාක තෙරුන්ගේ ගාථාව
තමන්ගේ එක ම දරුවාට සෙනෙහෙවන්ත වෙනපරිද්දෙන් ම යි සියලූ සත්වයන් ගැන ම සෙනෙහෙවන්තවිය යුත්තේ.මෙය වනාහී ආයුෂ්මත් සෝපාක නම් රහත් මුනිඳුන්වදාළ ගාථාවයි.
4. පෝසිය තෙරුන්ගේ ගාථාව
සද්ධර්මය දන්නා භික්ෂුව උතුම් ලෙස සලකන්නේකාන්තාවන් ගෙන් ඈත් වී සිටීම ම යි. මං එදා අරණ්‍යයෙන්ගමට ඇවිත් ගෙදරට ගියා. නමුත් යහනෙන් නැගිට මංපිටත් වෙලා ගියේ කිසිම දෙයක් නො කියා ම යි. මගේනම ‘පෝසිය’.මෙය වනාහී ආයුෂ්මත් පෝසියෝ නම් රහත් මුනිඳුන් වදාළගාථාවයි.
5. සාමඤ්ඤකානි තෙරුන්ගේ ගාථාව
ඔහු වඩන්නේ ආර්ය අෂ්ටාංගික මාර්ගය යි. ඒ මගතමා අමා නිවනට පමුණුවන ඍජු මාවත. සැප කැමති වපිළිවෙත් පුරද්දී ලැබෙන්නේ සැප ම යි. ඔහුගේ කීර්තියත්පැතිරෙන්ට පටන් ගන්නවා. යසසත් වැඩෙනවා.මෙය වනාහී ආයුෂ්මත් සාමඤ්ඤකානි නම් රහත් මුනිඳුන් වදාළගාථාවයි. 
6. කුමාපුත්ත තෙරුන්ගේ ගාථාව
බණ ඇසීම කොයි තරම් හොඳ ද. අහපු බණටඅනුව ජීවත් වීම ඊටත් වඩා හොඳයි. හැම තිස්සේ මතණ්හාවෙන් තොරව ජීවත් වෙන එක හරි ම හොඳයි.අහන බණවල අර්ථ නුවණින් විමසීමත් ඒ වගේ ම හොඳයි.ඒ බණ ගෞරවයෙන් පිළිගැනීම මොන තරම් හොඳ දෙයක්ද. අන්න එයාට තමා කෙලෙස් නැති පුද්ගලයාගේ‘මහණකම’ කියලා කියන්නෙ.මෙය වනාහී ආයුෂ්මත් කුමාපුත්ත නම් රහත් මුනිඳුන් වදාළගාථාවයි.
7. කුමාපුත්ත තෙරුන්ගේ යහළුතෙරුන්ගේ ගාථාව
අසංවර උදවියට තියෙන්නේ පළාත් ගානේ ඇවිදඇවිද කල් ගෙවන එක විතරයි. ඔවුන්ට සමාධියක් නම්ඇති කර ගන්ට ලැබෙන්නෙ නෑ. රට රටවල්වල රවුම්ගැසීමෙන් ඇති වෙන යහපත කුමක්ද? ඔය එකටෙකකිරීම පැත්තකින් තියන්න. තණ්හාව මුලට ගන්න එපා.ධ්‍යාන වඩන්න.මෙය වනාහී ආයුෂ්මත් කුමාපුත්ත තෙරුන්ගේ යහළුතෙරුන් නම් රහත් මුනිඳුන් වදාළ ගාථාවයි.
8. ගවම්පති තෙරුන්ගේ ගාථාව
ඔහුට පුළුවන් වුනා ‘සරභූ’ නම් ගංගාවේ ගලාබැසීම ඍද්ධි බලයෙන් නවත්වන්නට. ඒ ගවම්පති භික්ෂුවඉන්නෙ කෙලෙස් නැතිවයි. තණ්හා නැතිවයි. කෙලෙස්ඉක්මවා ගිහින් ඉන්නෙ. භවයෙන් එතෙර වෙලා ඉන්නෙ. ඒ මහා මුනිවරයාට වඳින්න දෙවියනුත් පැමිණෙනවා.මෙය වනාහී ආයුෂ්මත් ගවම්පති නම් රහත් මුනිඳුන් වදාළගාථාවයි.
9. තිස්ස තෙරුන්ගේ ගාථාව
ආයුධයෙන් පහර ලැබුණ කෙනෙක් වහ වහාබෙහෙත් සොයා ගෙන යනව වගේ, හිස ගිනි ගත්ත කෙනාවහ වහා ඒ ගින්න නිවන විදිහට ම යි මහන්සි වෙන්ට ඕනෙ. භික්ෂුවත් ඉතා හොඳින් සිහිය පිහිටුවාගෙන මේකාමරාගය නැති කර දමන්නට මහන්සි වෙන්ට  ඕනෙ.මෙය වනාහී ආයුෂ්මත් තිස්ස නම් රහත් මුනිඳුන් වදාළගාථාවයි.
10. වඞ්ඪමාන තෙරුන්ගේ ගාථාව
ආයුධයකින් පහර ලැබූ කෙනා වහ වහා බෙහෙත්කරගන්ට දුවනවා. හිස ගිනි ගත්ත කෙනා වහ වහා ඒගින්න නිවාගන්ට දුවනවා. අන්න ඒ විදිහට ම මේ භවරාගනැති කරගන්ටත් ඉතා හොඳින් සිහිය පිහිටුවා ගත් භික්ෂුවමහන්සි වෙන්ට  ඕනෙ.මෙය වනාහී ආයුෂ්මත් වඞ්ඪමාන නම් රහත් මුනිඳුන්වදාළ ගාථාවයි.හතරවෙනි වර්ගය නිමා විය.5. පස්වෙනි වර්ගය
1. සිරිවඞ්ඪ තෙරුන්ගේ ගාථාව
වේභාර පර්වතයටත්, පාණ්ඩව පර්වතයටත් මැදින් ඇති බෑවුමට විදුලි එළි කඩාගෙන වැටෙනවා. ඒ කන්දෙගුහාවක භික්ෂුවක් භාවනා කරනව. ප‍්‍රතිමාවකින් පෙන්වියනො හැකි, කම්පා නො වන සිත් ඇති බුදු සමිඳුන් ගේශ‍්‍රාවක පුත‍්‍රයෙක් ඒ භික්ෂුව.මෙය වනාහී ආයුෂ්මත් සිරිවඞ්ඪ නම් රහත් මුනිඳුන්වදාළ ගාථාවයි.
2. ඛදිරවනිය රේවත තෙරුන්ගේ ගාථාව
පින්වත් චාල, උපචාල, සිසූපචාල සාමණේරවරුනි,ඔබ සිටින්නේ ඉතා හොඳින් සිහිය පිහිටුවා ගෙන නේද?ඔන්න දැන් ඔබේ මාමණ්ඩිය වූ සැරියුත් තෙරණුවෝ මෙහිවැඩියා. උන්වහන්සේ දක්ෂ දුනුවායෙකුටත් වඩා තියුණුනුවණැති කෙනෙක්.මෙය වනාහී ආයුෂ්මත් ඛදිරවනිය රේවත නම් රහත්මුනිඳුන් වදාළ ගාථාවයි.
3. සුමංගල තෙරුන්ගේ ගාථාව
මිදුණ එක ම යි හොඳ. මිදුණ එක ම යි හොඳ. තුන්කුදෙන් ම මිදුණ එක ම යි හොඳ. දෑ කැතිවලිනුත් මිදුණා.නගුල්වලිනුත් මිදුණා. උදුලූවලිනුත් මිදුණා. දැන් ඒවායින් ඕන ම දෙයක් මෙහි තිබුණත්, ඔව්! මෙහි තිබුණත් මටනම් වැඩක් නෑ. ඔව්! වැඩක් නෑ ම යි. පින්වත් සුමංගල,ධ්‍යාන ම වඩන්න. පින්වත් සුමංගල, ධ්‍යාන ම වඩන්න.පින්වත් සුමංගල පමා නො වී ධර්මයේ ම හැසිරෙන්න.මෙය වනාහී ආයුෂ්මත් සුමංගල නම් රහත් මුනිඳුන් වදාළගාථාවයි. 
4. සානු තෙරුන්ගේ ගාථාව
අම්මේ! මේ ලෝකෙ අඬන්නේ කෙනෙක් මැරුණාම නේ. එහෙම නැතිනම්, ජීවත් වෙන කෙනෙක් දකින්ටනො ලැබෙන කොට නේ. එහෙත් අම්මේ, මේ ජීවත්වෙන මං දිහා බලමින් අම්මේ, ඇයි ඔය විදිහට අඬන්නේ?මෙය වනාහී ආයුෂ්මත් සානු නම් රහත් මුනිඳුන් වදාළගාථාවයි.
5. රමණීයවිහාරී තෙරුන්ගේ ගාථාව
ශ්‍රේෂ්ඨ වෘෂභයා සුන්දර යි. පය පැකිලී වැටෙන්නටපෙර වහා නැගිටියි. ඒ විදිහට ම මාත් බුදු සමිඳාණන් ගේදර්ශන සම්පන්න වූ ශ‍්‍රාවකයෙක් වුණා.මෙය වනාහී ආයුෂ්මත් රමණීයවිහාරි නම් රහත් මුනිඳුන්වදාළ ගාථාවයි.
6. සමිද්ධි තෙරුන්ගේ ගාථාව
මා ගිහි ගෙය අත්හැරලා පැවිදි වුණේ ශ‍්‍රද්ධාවෙන්ම යි. මා තුළ සිහියත් ප‍්‍රඥාවත් හොඳින් වැඩිල තියෙන්නෙ.මගේ සිතත් ඉතා හොඳින් සමාධිමත් වෙලා තියෙන්නෙ.(ඒයි මාරය)  ඕනෑ තරමක් විකාර දක්වන්න. ඒ කිසිමදෙයකින් මට බාධාවක් කරන්නට පුළුවන් කමක් නෑ.මෙය වනාහී ආයුෂ්මත් සමිද්ධි නම් රහත් මුනිඳුන් වදාළගාථාවයි.
7. උජ්ජය තෙරුන්ගේ ගාථාව
වීරියවන්ත වූ බුදු සමිඳාණෙනි, ඔබ වහන්සේටනමස්කාර වේවා! හැම දුකින් ම නිදහස් වී ගිය සිතින් ය ඔබ වහන්සේ වැඩ සිටින්නේ. ඔබවහන්සේ ගේ උතුම්ජීවිතය අනුව ජීවත් වීමෙන් ආශ‍්‍රව රහිත බවට පත්වෙන්නටමටත් පුළුවන් වුණා.මෙය වනාහී ආයුෂ්මත් උජ්ජය නම් රහත් මුනිඳුන් වදාළගාථාවයි.
8. සංජය තෙරුන්ගේ ගාථාව
ගිහි ගෙය අත්හැර දමා මා පැවිදි වූයේ යම් දවසකද, එදා සිට මා තුළ නම් අනාර්ය වූ ද්වේෂ සහගතකල්පනාවක් හට ගත් බව මං නම් දන්නෙ නෑ.මෙය වනාහී ආයුෂ්මත් සංජය නම් රහත් මුනිඳුන් වදාළගාථාවයි.
9. රාමණෙය්‍යක තෙරුන්ගේ ගාථාව
මහ හඬින් වටුවන් කෑ ගසද්දීත්, දඬු ලෙහෙනුන්කෑ ගසද්දීත් මගේ සිතේ කිසිම සලිත වීමක් නෑ. මගේසිත ඇලී තියෙන්නෙ මේ නිවනේ ම යි.මෙය වනාහී ආයුෂ්මත් රාමණෙය්‍යක නම් රහත් මුනිඳුන්වදාළ ගාථාවයි.
10. විමල තෙරුන්ගේ ගාථාව
පොළොවෙත් තෙමෙනවා. සීතලට සුළඟත්හමනවා. ආකාසේ විදුලියත් කොටනවා. මගේ සිතේවිතර්කයනුත් සංසිඳී යනවා. ඉතා හොඳින් සිත සමාධිමත්වී යනවා.මෙය වනාහී ආයුෂ්මත් විමල නම් රහත් මුනිඳුන් වදාළගාථාවයි.පස්වෙනි වර්ගය නිමා විය. 

6. හයවෙනි වර්ගය


1. ගෝධික තෙරුන්ගේ ගාථාව
සුන්දර ගීතයක් වගේ ම යි මේ වැස්ස ඇදහැලෙන්නේ. සෙවිලි කළ මේ කුටියත් හරි සනීපයි.ජනේලයත් වහල තියෙන්නෙ. මගේ සිත ඉතා හොඳටසමාධිමත් වෙනවා. ඉතින් වැහි වළාකුල,  ඕනෑ තරම් වැසිවසින්න.මෙය වනාහී ආයුෂ්මත් ගෝධික නම් රහත් මුනිඳුන් වදාළගාථාවයි.
2. සුබාහු තෙරුන්ගේ ගාථාව
සුන්දර ගීතයක් වගේ ම යි මේ වැස්ස ඇදහැලෙන්නේ. සෙවිලි කළ මේ කුටියත් හරි සනීපයි.ජනේලයත් වහල තියෙන්නෙ. මගේ සිත ඉතා හොඳින්සමාධිගත වෙන්නෙ කායානුපස්සනාව තුළයි. ඉතින් වැහිවළාකුල,  ඕනෑ තරම් වැසි වසින්න.මෙය වනාහී ආයුෂ්මත් සුබාහු නම් රහත් මුනිඳුන් වදාළගාථාවයි.
3. වල්ලිය තෙරුන්ගේ ගාථාව
සුන්දර ගීතයක් වගේ ම යි මේ වැස්ස ඇදහැලෙන්නේ. සෙවිලි කළ මේ කුටියත් හරි සනීපයි.ජනේලයත් වහල තියෙන්නෙ. ඒ කුටියෙ ඉන්න මා ධර්මයේහැසිරෙන්ට පමා වෙන්නෙ නෑ. ඉතින් වැහි වළාකුල, ඕනෑ තරම් වැසි වසින්න. මෙය වනාහී ආයුෂ්මත් වල්ලිය නම් රහත් මුනිඳුන් වදාළගාථාවයි.
4. උත්තිය තෙරුන්ගේ ගාථාව
මේ වැස්ස ඇද හැලෙන්නේ සුන්දර ගීතයක් වගේම යි. සෙවිලි කළ මේ කුටියත් හරි සනීපයි. ජනේලයත්වහල තියෙන්නෙ. මා ඒ කුටියෙ ඉන්නෙ තණ්හා රහිතවයි.ඉතින් වැහි වළාකුල,  ඕනෑ තරම් වැසි වසින්න.මෙය වනාහී ආයුෂ්මත් උත්තිය නම් රහත් මුනිඳුන් වදාළගාථාවයි.
5. අංජනවනිය තෙරුන්ගේ ගාථාව
මං මේ අංජන වනයට ආවට පස්සේ හාන්සි පුටුවම යි කුටිය හැටියට පාවිච්චි කළේ. ත‍්‍රිවිද්‍යාව ලබා ගන්ටමටත් පුළුවන් වුණා. බුදු සසුන සම්පූර්ණ කර ගන්ටපුළුවන් වුනා.මෙය වනාහී ආයුෂ්මත් අංජනවනිය නම් රහත් මුනිඳුන්වදාළ ගාථාවයි.
6. කුටිවිහාරි තෙරුන්ගේ ගාථාව
”ඔය කුටියෙ ඉන්න කවුද?” ”සිත ඉතා හොඳින්සමාධිමත් කර ගත් වීතරාගී භික්ෂුවක් මේ කුටියෙ ඉන්නෙ””හොඳයි, ඇවැත්නි, එහෙම නම් මෙය දැන ගනුමැනව. ඔබ වෙනුවෙන් මේ කුටිය කරදීම හිස් දෙයක් නම්නොවේ.”මෙය වනාහී ආයුෂ්මත් කුටිවිහාරි නම් රහත් මුනිඳුන්වදාළ ගාථාවයි. 
7. දුතිය කුටිවිහාරි තෙරුන්ගේ ගාථාව
මේ කුටිය හරි පැරණි එකක්. ඉතින් අලූත් කුටියක්හදා ගන්ට ආශාවක් තියෙනවද? ඔය කුටි ගැන හිතේතියෙන ආශාව අත්හැර දමන්න. පින්වත් භික්ෂුව, අලූත්කුටියක් යනු දුකක් ම යි.මෙය වනාහී ආයුෂ්මත් දුතිය කුටිවිහාරි නම් රහත්මුනිඳුන් වදාළ ගාථාවයි.
8. රමණීයකුටික තෙරුන්ගේ ගාථාව
මං සිටින මේ කුටිය හරි ලස්සනයි. මේකශ‍්‍රද්ධාවෙන් ම සාදා දීපු එකක්. හරිම සිත්කලූයි. ඒ වුණාටමට කාන්තාවන්ගෙන් වැඩක් නෑ. පින්වත් ළඳුනේ, යම්කෙනෙකුට ඔබෙන් පලක් වේ නම්, එහි ම යාගන්න!මෙය වනාහී ආයුෂ්මත් රමණීයකුටික නම් රහත් මුනිඳුන්වදාළ ගාථාවයි.
9. කෝසලවිහාරි තෙරුන්ගේ ගාථාව
මං පැවිදි වුණෙත් ශ‍්‍රද්ධාවෙන් ම යි. මං වෙනුවෙන්අරණ්‍ය තුළ කුටියකුත් සාදවල තියෙන්නෙ. මං ඒ කුටියේඉන්නේ පමා නො වී දහමේ හැසිරෙමින්. මහත්වීර්යයෙකින් යුතුව යි. මනා නුවණින් හා සිහියෙන්.මෙය වනාහී ආයුෂ්මත් කෝසලවිහාරි නම් රහත් මුනිඳුන්වදාළ ගාථාවයි.
10. සීවලී තෙරුන්ගේ ගාථාව
කුටියක පදිංචියට මං ආවේ උතුම් අදහසක් හිතේතියාගෙන. මගේ ඒ උතුම් අදහස ඉටු කරගන්නට පුළුවන් වුණා. ආර්ය සත්‍යාවබෝධයත් දුකින් නිදහස් වීමත් ලබාගත්තා. හිතේ මුල් බැස ගෙන තිබුණ මානය මුලින් මඋදුරා දැම්මා.මෙය වනාහී ආයුෂ්මත් සීවලී නම් රහත් මුනිඳුන් වදාළගාථාවයි.හයවෙනි වර්ගය නිමා විය.

7. හත්වෙනි වර්ගය


1. වප්ප තෙරුන්ගේ ගාථාව
දහම් ඇස් ඇති කෙනා විතරයි ජීවිතේ ඇත්තදකින්නෙ. ඔහු සත්පුරුෂයාව හඳුනා ගන්න දන්නවා.අසත්පුරුෂයාවත් හඳුනාගන්න දන්නවා. එහෙත් ජීවිතේඇත්ත දකින්නෙ නැති කෙනා අසත්පුරුෂයාව දකින්නෙත්නෑ. සත්පුරුෂයාව දකින්නෙත් නෑ.මෙය වනාහී ආයුෂ්මත් වප්ප නම් රහත් මුනිඳුන් වදාළගාථාවයි.
2. වජ්ජිපුත්ත තෙරුන්ගේ ගාථාව
වනාන්තරයේ හුදෙකලාව ජීවත් වෙන අපි අත්හැරදාපු දර කැබලි වගෙයි. ඒත් බොහෝ දෙනෙක් මං ගතකරන ජීවිතේට හරි කැමතියි. ඒ නිසා ඒ ගොල්ලො අපිදිහා බලන්නේ, දෙව් ලොව යන අය දිහා බලාගෙනඉන්න නිරි සතුන් වගේ.මෙය වනාහී ආයුෂ්මත් වජ්ජිපුත්ත නම් රහත් මුනිඳුන්වදාළ ගාථාවයි. 
3. පක්ඛ තෙරුන්ගේ ගාථාව
උකුස්සා ඩැහැගෙන ගිය මස් වැදැල්ල බිම වැටුණා.ඒ බිම වැටුණ මස් වැදැල්ලට ගිජු වුන අනෙක් උකුස්සන්පොරකන්න පටන් ගත්තා. නිවන පිණිස කළ යුතු සියල්ලම කරගන්ට මට පුළුවන් වුණා. නිවනට ම යි මං ඇලූණේ.ඒ නිසා ඒ උතුම් සැපය සැපසේ ම ලබා ගත්තා.මෙය වනාහී ආයුෂ්මත් පක්ඛ නම් රහත් මුනිඳුන් වදාළගාථාවයි.
4. විමල කොණ්ඩඤ්ඤ තෙරුන්ගේගාථාව
සුදු කොඩි ඇති බිම්බිසාර රජු නිසයි අම්බපාලියගේ කුසින් ඔහු උපදුනේ. ඔහුට පුළුවන් වුණා ප‍්‍රඥාවනැමැති කොඩිය ඔසවා මානය නැමැති කොඩිය බිමහෙලන්ට. මාරයා සතුව තිබුණ මහා කොඩිය ද ඔහු බිමදැම්මා.මෙය වනාහී ආයුෂ්මත් විමල කොණ්ඩඤ්ඤ නම් රහත්මුනිඳුන් වදාළ ගාථාවයි.
5. උක්ඛේපකටවච්ඡු තෙරුන්ගේ ගාථාව
උක්ඛේපකටවච්ඡු භික්ෂුව බොහෝ අවුරුදු ගණනක්තිස්සේ තමන්ගේ සිතේ රැස් කරගත්තේ මේ ධර්මය යි.දැන් ඔහු ඒ ධර්මයේ ම පිහිටා ගිහි පිරිසට ඒ ධර්මය කියාදෙන්නේ හරිම සතුටින්.මෙය වනාහී ආයුෂ්මත් උක්ඛේපකටවච්ඡු නම් රහත්මුනිඳුන් වදාළ ගාථාවයි. 
6. මේඝීය තෙරුන්ගේ ගාථාව
ලෝකයේ ඇති හැම දෙයක් ම අවබෝධ කළ,මහා වීරියකින් යුතු බුදු සමිඳාණෝ මට අවවාද කළ සේක.ඒ උතුම් දහම මා හොඳින් හිතට ගත්තා. ඊට පස්සේහොඳින් සිහිය පිහිටුවා ගත්තා. උන්වහන්සේ සමීපයේ මයි මං සිටියේ. ත‍්‍රිවිද්‍යාව ලබා ගන්ට මටත් පුළුවන් වුණා.බුද්ධශාසනය සම්පූර්ණ කරන්ට මටත් පුළුවන් වුණා.මෙය වනාහී ආයුෂ්මත් මේඝීය නම් රහත් මුනිඳුන් වදාළගාථාවයි.
7. ඒකධම්මසවනිය තෙරුන්ගේ ගාථාව
මං හිතේ තිබුණ කෙලෙස් ඔක්කොම පුච්චල දැම්මා.හැම භවයක් ම මුලින් ම උදුරල දැම්මා. ඉපිද, ඉපිද යන්ටතිබුණ සංසාර ගමන ඉවර කරල දැම්මා. අයෙත් නම් මටපුනර්භවයක් නෑ.මෙය වනාහී ආයුෂ්මත් ඒකධම්මසවනිය නම් රහත්මුනිඳුන් වදාළ ගාථාවයි.
8. ඒකුදානිය තෙරුන්ගේ ගාථාව
සිතත් දියුණු කරගත්තා නම්, පමා නො වී දහමේහැසිරුණා නම් මුනිවරුන් ගේ මුනි මගේ හික්මුණා නම්,ඔහුට තිබෙන්නේ කම්පා නො වන හිතක්. උපශාන්තජීවිතයක්. හැම තිස්සේ ම නුවණින් සිටින ඒ මුනිවරයාළඟ නම් දුක හැදෙන කිසි දෙයක් නෑ.මෙය වනාහී ආයුෂ්මත් ඒකුදානිය නම් රහත් මුනිඳුන්වදාළ ගාථාවයි. 
9. ඡුන්න තෙරුන්ගේ ගාථාව
උතුම් සම්බුදු නුවණින් වදාළ මේ ධර්මයේපුදුමාකාර රසයක් තියෙන්නෙ. පුදුම වටිනාකමක්තියෙන්නෙ. ඒ උතුම් ධර්මය අසා ගෙනයි මං පිළිපැද්දේ.අමා නිවන් දකින අදහස විතරයි මට තිබුණේ. අපගේබුදුසමිඳාණෝ පුදුමාකාර දක්ෂකමකිනුයි මේ නිවන් මගපෙන්වා දෙන්නේ.මෙය වනාහී ආයුෂ්මත් ඡුන්න නම් රහත් මුනිඳුන් වදාළගාථාවයි.
10. පුණ්ණ තෙරුන්ගේ ගාථාව
මේ ශාසනයෙහි සීලය කියන්නේ උතුම් දෙයක්. ඒවුනාට ගොඩක් උතුම් වෙන්නෙ නුවණ දියුණු කළ ජීවිතයයි. මිනිසුන් අතර වුණත් දෙවියන් අතර වුණත් සීලවන්තනුවණැත්තාට ම යි ජය ලැබෙන්නේ.මෙය වනාහී ආයුෂ්මත් පුණ්ණ නම් රහත් මුනිඳුන් වදාළගාථාවයි.හත්වෙනි වර්ගය නිමා විය.

8. අටවෙනි වර්ගය


1. වච්ඡුපාල තෙරුන්ගේ ගාථාව
ඉතා සියුම් වූ, නිපුණ වූ, ආර්ය සත්‍යය ධර්මයඅවබෝධ කළ, ඥානවන්ත, සද්ධර්මය කියා දෙන්ට දක්ෂ,නිහතමානී වූ, ගුණ නුවණින් වැඩිහිටි වූ උතුමන්වයි ඇසුරුකළ යුත්තේ. එවැනි උතුමන් ඇසුරු කරන කෙනෙකුට නිවන් අවබෝධ කිරීම දුර්ලභ දෙයක් නම් නොවේ.මෙය වනාහී ආයුෂ්මත් වච්ඡුපාල නම් රහත් මුනිඳුන්වදාළ ගාථාවයි.
2. ආතුම තෙරුන්ගේ ගාථාව
උණගොබේ අතුරිකිලි විහිදිලා එක පඳුරට වැඩුණටපස්සේ උදුරා දැමීම ලෙහෙසි දෙයක් නම් නොවේ. අන්නඒ විදිහට ම මේ බිරින්දෑ ගෙදරට එක්කගෙන ආවේ මාවිසින් ම යි. දැන් ඉතින් පැවිදි වෙන්න අවසර ගන්න එකලේසි දෙයක් නම් නොවේ. ඒ වුණත් මම මහණ වුණා.අම්මේ, මෙය අනුමත කරන්න.මෙය වනාහී ආයුෂ්මත් ආතුම නම් රහත් මුනිඳුන් වදාළගාථාවයි.
3. මාණව තෙරුන්ගේ ගාථාව
ජරා ජීර්ණ වෙච්ච කෙනෙක් දැක්කට පස්සේ, දුක්විඳින ලෙඩෙක් දැක්කට පස්සේ, ආයුෂ ඉවර වෙලා මැරුණකෙනෙක් දැක්කට පස්සේ, මං සිත බැඳෙන මේ පංචකාමසැපය අත්හැර දැම්මා. ගිහි ගෙය අත්හැරලා මහණ වුණා.මෙය වනාහී ආයුෂ්මත් මාණව නම් රහත් මුනිඳුන් වදාළගාථාවයි.
4. සුයාම තෙරුන්ගේ ගාථාව
ඔහු තුළ කිසිම කාමාශාවක් නෑ. කිසි තරහකුත්නෑත නිදිමත අලස බවත් නෑ. හිතේ විසිරීමක් හෝපසුතැවීමක් නෑ. කිසිම ආකාරයකින් ඔහු තුළ සැකයක්නෑ.මෙය වනාහී ආයුෂ්මත් සුයාම නම් රහත් මුනිඳුන් වදාළ ගාථාවයි. 
5. සුසාරද තෙරුන්ගේ ගාථාව
සද්ධර්මය තුළ සිත පිහිටුවා ගෙන ඉන්න උතුමන්දකින්ට ලැබීමත් කොයි තරම් හොඳ ද. ඒ උතුමන්ගේආශ‍්‍රය නිසා සැකය නැති වෙනවා. බුද්ධිය දියුණු වෙනවා.නුවණ නැති කෙනා වුණත් නුවණැත්තෙක් වෙනවා. ඒනිසා සත්පුරුෂයන් ගේ ආශ‍්‍රය ම යි හොඳ.මෙය වනාහී ආයුෂ්මත් සුසාරද නම් රහත් මුනිඳුන් වදාළගාථාවයි.
6. පියංජහ තෙරුන්ගේ ගාථාව
ගුණ නුවණින් නැගී ඉන්න උතුමන් ඉදිරියේ ඔහුකැමතියි බිම වැටී සිටින්ට. ගුණ නුවණින් බිම වැටුණඋදවිය ඉදිරියේ ඔහු කැමතියි නැගී සිටින්ට. බ‍්‍රහ්මචාරීජීවිත නැති ජනයා ඉදිරියේ ඔහු බ‍්‍රහ්මචාරීව සිටිනව.කාමයේ ඇලූණ ජනයා ඉදිරියේ ඔහු කිසිම කාමයකටනො ඇලී සිටිනව.මෙය වනාහී ආයුෂ්මත් පියංජහ නම් රහත් මුනිඳුන් වදාළගාථාවයි.
7. හත්ථාරෝහපුත්ත තෙරුන්ගේ ගාථාව
ඉස්සර මගේ හිත ආසාව ඇතිවන අරමුණුවල හිතුමනාපෙට කැරකි, කැරකි ගියා. එහෙත් දැන් මේ හිතටනිග‍්‍රහ කරල හොඳ නුවණින් යුතුව දමනය කරගත්ත. මදකිපුණ ඇතෙක් ව හෙණ්ඩුවකින් පාලනය කරනව වගේ.මෙය වනාහී ආයුෂ්මත් හත්ථාරෝහපුත්ත නම් රහත්මුනිඳුන් වදාළ ගාථාවයි. 
8. මෙණ්ඩසිර තෙරුන්ගේ ගාථාව
මට සංසාර දුක නවත්වන හැටි දැනගන්ට නුවණක්තිබුණෙ නෑ. ඒ නිසා නොයෙක් ජීවිතවල ඉපිද, ඉපිදසංසාරෙ ඇවිද ගෙන ගියා. දුකින් ම ඉපදුණ මගේජීවිතයේ, ඒ දුක් ඔක්කොම දැන් මට නැති කරගන්ට පුළුවන්වුණා.මෙය වනාහී ආයුෂ්මත් මෙණ්ඩසිර නම් රහත් මුනිඳුන්වදාළ ගාථාවයි.
9. රක්ඛිත තෙරුන්ගේ ගාථාව
මං තුළ තිබුණ හැම රාගයක් ම නැති වුණා. හැමතරහක් මත් නැති වුණා. හැම මෝඩකමක් ම නැති වුණා.දැන් මං ඉන්නෙ සිහිල් වෙලා. නිවීමට පත් වෙලා.මෙය වනාහී ආයුෂ්මත් රක්ඛිත නම් රහත් මුනිඳුන් වදාළ ගාථාවයි.
10. උග්ග තෙරුන්ගේ ගාථාව
සුළුවෙන් හෝ ලොකුවට හෝ මං කර ගත්තු කර්මතිබුණා නම් දැන් ඒ ඔක්කොම කර්ම ඉවරයි. දැන් ඉතින්මට ආයෙමත් පුනර්භවයක් නෑ.මෙය වනාහී ආයුෂ්මත් උග්ග නම් රහත් මුනිඳුන් වදාළ ගාථාවයි.අටවෙනි වර්ගය නිමා විය.

9. නවවෙනි වර්ගය


1. සමිතිගුත්ත තෙරුන්ගේ ගාථාව
ඉස්සර ඉපදුණ ජීවිතවල දී මං කරගත්තු යම් පාප කර්මයක් තිබුණා නම් ඒ ඔක්කොම විපාක මට විඳින්නතියෙන්නේ මේ ජීවිතයේ දී විතරයි. මට ආයෙමත් වෙනජීවිතයක් නම් නෑ.මෙය වනාහී ආයුෂ්මත් සමිතිගුත්ත නම් රහත් මුනිඳුන් වදාළගාථාවයි.
2. කස්සප තෙරුන්ගේ ගාථාව
පින්වත් පුතේ, චාරිකාවේ වඩිනකොට ඒ ඒ තැන්වලදී පහසුවෙන් දන් පැන් ටික ලැබේ නම්, ඒ තැන් යහපත්නම්, ආරක්ෂාව තිබේ නම්, ඒ තැන්වලට වඩින්න. වෙනතැන්වලට ගිහින් දුක් විඳින්නට එපා!මෙය වනාහී ආයුෂ්මත් කස්සප නම් රහත් මුනිඳුන් වදාළගාථාවයි.
3. සීහ තෙරුන්ගේ ගාථාව
පින්වත් සීහ, දවල් ? කියලා බලන්න එපා. කම්මැලිනැතිව ප‍්‍රමාද නො වී ධර්මයේ ම හැසිරෙන්න. කුසල්දහම් දියුණු කරගන්න. හැකිතාක් ඉක්මනට කෙලෙස් දුරුකරගන්න.මෙය වනාහී ආයුෂ්මත් සීහ නම් රහත් මුනිඳුන් වදාළගාථාවයි.
4. නීත තෙරුන්ගේ ගාථාව
මුළු රාත‍්‍රියේ ම හොඳට නිදාගෙන, දවල් කාලයතිස්සේ ම පිරිසත් එක්ක එකතුවෙලා කල් ගෙවයි නම්,එයාට නුවණක් නෑ. ඉතින් එයා කවදාද මේ සංසාර දුකඅවසන් කරන්නේ?මෙය වනාහී ආයුෂ්මත් නීත නම් රහත් මුනිඳුන් වදාළ ගාථාවයි. 
5. සුනාග තෙරුන්ගේ ගාථාව
භාවනා අරමුණ සමාධියකට සකසා ගන්ට ඔහුහරි දක්ෂයි. විවේකයේ තිබෙන රසය ඔහු හොඳට දන්නවා.ඔහු ධ්‍යානත් වඩනවා. තැනට සුදුසු නුවණත් තියෙනවා.සිහියත් හොඳට පිහිටුවා ගෙනයි ඉන්නේ. ඔහුට නිරාමිසසැපය ලබාගන්ට පුළුවනි.මෙය වනාහී ආයුෂ්මත් සුනාග නම් රහත් මුනිඳුන් වදාළගාථාවයි.
6. නාගිත තෙරුන්ගේ ගාථාව
බුදු සසුනෙන් බැහැර වූ වෙන ආගමක කෙනෙකුටනිවන් සුව කරා ගෙන යන මෙවැනි මඟක් නෑ. අපගේභාග්‍යවතුන් වහන්සේ භික්ෂූන් හට අනුශාසනා කරන්නේශ‍්‍රී හස්තයේ තිබෙන දෙයක් පෙන්වා දෙනවා වගෙයි.මෙය වනාහී ආයුෂ්මත් නාගිත නම් රහත් මුනිඳුන් වදාළගාථාවයි.
7. පවිට්ඨ තෙරුන්ගේ ගාථාව
මේ පංච උපාදානස්කන්ධ දුකේ ඇත්ත තත්වයමාත් අවබෝධ කරගත්තා. හැම භවයක් ම කඩල බිඳලාදැම්මා. මේ ඉපිද ඉපිද යන සංසාර ගමන නැති කරලාදැම්මා. දැන් ඉතින් මට නම් ආයෙමත් පුනර්භවයක් නෑ.මෙය වනාහී ආයුෂ්මත් පවිට්ඨ නම් රහත් මුනිඳුන් වදාළගාථාවයි.
8. අජ්ජුන තෙරුන්ගේ ගාථාව
මං හිටියේ මහා ජල කඳකට හසු වෙලා ගහගෙන යන කෙනෙක් වගේ. සංසාරය නැමැති ජල කඳේ මාවත්ගහගෙන ගියා. අන්තිමේදී ඒ ජල කඳින් ගොඩ වෙලාපොළොවෙහි පය ගහන්ට මටත් පුළුවන් වුණා. මාත් මේචතුරාර්ය සත්‍යය ධර්මය අවබෝධ කරගත්තා.මෙය වනාහී ආයුෂ්මත් අජ්ජුන නම් රහත් මුනිඳුන් වදාළගාථාවයි.
9. දේවසභ තෙරුන්ගේ ගාථාව
මේ පංච කාමය කියන්නේ මඩ ගොඩක්. මහා මඩගොඩක්. ඒ කාමයෙන් මං එතෙර වුණා. විඳීම් කියන්නේපාතාලයක් වගේ එකක්. ඒ ඔක්කොම විඳීම් දුරු කළා.සංසාරය නම් වූ මහ ජල කඳිනුත් කෙලෙස් ගැටවලිනුත්මා නිදහස් වුණා. හැම මානයක් ම මුලින් ම උදුරලා වීසිකළා.මෙය වනාහී ආයුෂ්මත් දේවසභ නම් රහත් මුනිඳුන්වදාළ ගාථාවයි.
10. සාමිදත්ත තෙරුන්ගේ ගාථාව
මං සම්පූර්ණයෙන් ම මේ පංච උපාදානස්කන්ධදුක අවබෝධ කරගත්තා. දැන් තියෙන්නේ මුල් ගැලවෙච්චස්කන්ධ විතරයි. ඉපිද, ඉපිද දුක් විඳපු සසර ගමන දැන්ඉවරයි. ආයෙත් නම් මට පුනර්භවයක් නෑ.මෙය වනාහී ආයුෂ්මත් සාමිදත්ත නම් රහත් මුනිඳුන් වදාළගාථාවයි.නවවෙනි වර්ගය නිමා විය. 

10. දසවෙනි වර්ගය


1. පරිපුණ්ණක තෙරුන්ගේ ගාථාව
අද මා වළඳින්නේ අමා නිවන් රසය යි. එවැනිරසයක් මේ මිනිස් ලොව කිසිම ආහාරයක නෑ. දිව්‍යලෝකයේ ”ක්‍ෂුධා” භෝජනයේ වත් එවැනි රසයක් නෑ.අසීමිත අවබෝධයකින් යුතු ගෞතම බුදුසමිඳාණන් තමයිමේ අමා දහම් වදාළේ.මෙය වනාහී ආයුෂ්මත් පරිපුණ්ණක නම් රහත් මුනිඳුන් වදාළගාථාවයි.
2. විජය තෙරුන්ගේ ගාථාව
ඔහු තුළ තිබුණ ආශ‍්‍රවයන් ඔක්කොම නැති වුණා.ආහාරය ගැනවත් ආසාවක් නෑ. සුඤ්ඤත, අනිමිත්ත,අප්පණිහිත යන සමාධි තුන විතරයි ඔහුට අරමුණු වන්නේ.ඒ භික්ෂුවගේ ගමන් මග අහසේ පියාසර කළ කුරුල්ලකුගේගමන් මග වගෙයි. පියවර සටහනක් සොයා ගන්ට කාටවත්ම බෑ.මෙය වනාහී ආයුෂ්මත් විජය නම් රහත් මුනිඳුන් වදාළගාථාවයි.
3. ඒරක තෙරුන්ගේ ගාථාව
පින්වත් ඒරක, කාමයන් කියන්නේ දුකක් ම යි.පින්වත් ඒරක, කාමයන් කියන්නේ සැපක් නොවේ. පින්වත්ඒරක, මේ කාමයන් කියන්නේ සැපක් නොවේ. පින්වත්ඒරක, මේ කාමයන්ට කැමති වුණොත් එයා කැමති වෙලා තියෙන්නේ දුකට. පින්වත් ඒරක, මේ කාමයන්ට අකමැතිනම් එයා අකමැති වෙලා තියෙන්නෙත් දුකට යි.මෙය වනාහී ආයුෂ්මත් ඒරක නම් රහත් මුනිඳුන් වදාළගාථාවයි.
4. මෙත්තජි තෙරුන්ගේ ගාථාව
උතුම් ශාක්‍ය පුත‍්‍රයාණන් වූ භාග්‍යවත් බුදුසමිඳාණන්ට නමස්කාර වේවා! ලොව තිබෙන සියලූමගුණයන්ට අග‍්‍ර වූ බුදු සමිඳාණන් අපට වදාළේ අග‍්‍ර වූධර්මයක්.මෙය වනාහී ආයුෂ්මත් මෙත්තජි නම් රහත් මුනිඳුන්වදාළ ගාථාවයි.
5. චක්ඛුපාල තෙරුන්ගේ ගාථාව
ඇස් දෙක ම වැනසී ගිය නිසා මා දැන් අන්ධයි.ඉතා දුර කාන්තාර ගමනකටයි, මේ ඇවිත් ඉන්නේ. මටයා ගන්ට නො හැකි නම් නිදා ගන්නවා. ඒ වුණත් ගතිගුණනරක උදව්කාරයෙක් එක්ක නම් මං මේ ගමන යන්නෙනෑ.මෙය වනාහී ආයුෂ්මත් චක්ඛුපාල නම් රහත් මුනිඳුන් වදාළගාථාවයි.
6. ඛණ්ඩසුමන තෙරුන්ගේ ගාථාව
එක මලක් පූජා කරගෙන අවුරුදු අසූ කෝටියක්සුගති ලෝකවල සැප වින්ඳා. ඒ පිනේ ඉතුරු කොටසින්තමයි කෙලෙස් ගින්න නිවාගත්තෙ.මෙය වනාහී ආයුෂ්මත් ඛණ්ඩසුමන නම් රහත්මුනිඳුන් වදාළ ගාථාවයි. 
7. තිස්ස තෙරුන්ගේ ගාථාව
මට පුළුවන් වුණා රන් කහවණු දහස් ගණන් වටිනාලස්සන කැටයම් තිබෙන රත්තරන් භාජනේ අත්හරින්ට.ඉතින් මා ඒක අත්හැරලා මැටි පාත‍්‍රය දෝතට ගත්තා.මේක තමයි මගේ දෙවැනි ඔටුනු පැළඳීම.මෙය වනාහී ආයුෂ්මත් තිස්ස නම් රහත් මුනිඳුන් වදාළගාථාවයි.
8. අභය තෙරුන්ගේ ගාථාව
ඇසින් රූපයක් දැක්කට පස්සේ ඒක ගැන සිහියමුළා වුණොත් සිහිකරන්ට තියෙන්නේ ප‍්‍රිය සටහන් විතරයි.එතකොට අසාවෙන් ම යි ඒක විඳින්නේ. ඒ රූපයේ මහිත බැස ගන්නවා. එතකොට භව දුකට මුල් වුණ භව දුකකරා ම ගෙනියන ආශ‍්‍රවයන් තමයි ඔහු තුළ වැඩෙන්නේ.මෙය වනාහී ආයුෂ්මත් අභය නම් රහත් මුනිඳුන් වදාළගාථාවයි.
9. උත්තිය තෙරුන්ගේ ගාථාව
කණින් ශබ්දයක් ඇහුවට පස්සේ ඒ ශබ්දය ගැනසිහි මුලා වුණොත් සිහි කරන්නට තියෙන්නේ ප‍්‍රිය සටහන්විතරයි. එතකොට ආසාවෙන් ම යි ඒක විඳින්නෙ. ඒශබ්දයේ ම හිත බැස ගන්නවා. එතකොට සංසාරෙට මඅරගෙන යන ආශ‍්‍රවයන් විතරයි ඔහු තුළ වැඩෙන්නෙ.මෙය වනාහී ආයුෂ්මත් උත්තිය නම් රහත් මුනිඳුන් වදාළගාථාවයි. 
10. දේවසභ තෙරුන්ගේ ගාථාව
සතර සම්‍යක්ප‍්‍රධාන වීර්යයෙන් යුක්තවයි ඔහුඉන්නේ. ඔහු අරමුණු කර තියෙන්නේ සතර සතිපට්ඨානයයි. ඔහු සැරසී සිටින්නේ විමුක්තිය නැමැති මල් වලින්.අන්න ඒ භික්ෂුව නිකෙලෙස් ව පිරිනිවන් පානු ඇත.මෙය වනාහී ආයුෂ්මත් දේවසභ නම් රහත් මුනිඳුන් වදාළගාථාවයි.දසවෙනි වර්ගය නිමා විය.

11. එකළොස්වෙනි වර්ගය


1. බෙලට්ඨානික තෙරුන්ගේ ගාථාව
යම් කෙනෙක් ගිහි ජීවිතය අත්හැරියත් ඔහු නිවන්මගේ ගමන් කරන්නේ නැතිනම්, නගුලක් වගේ මුඛයක්හදාගෙන බඩ ම පුරවමින් සිටී නම්, ඒ කම්මැලියාගේජීවිතය ඌරු බත් කාපු මහා ඌරෙකුගේ ජීවිතය වගේ මයි. ඒ මෝඩයා යළි යළිත් ගර්භාෂයක උපදින්නට එනවාම යි.මෙය වනාහී ආයුෂ්මත් බෙලට්ඨානික නම් රහත් මුනිඳුන්වදාළ ගාථාවයි.
2. සේතුච්ඡු තෙරුන්ගේ ගාථාව
මාන්නයට රැවටිච්ච සංස්කාරයන්ට කිලූටු වෙච්චලාභ පාඩු දෙකෙන් ම යටපත් කළ කෙනාට නම් ලෝකෝත්තර සමාධියක් ඇතිකරගන්නට බෑ.මෙය වනාහී ආයුෂ්මත් සේතුච්ඡු නම් රහත් මුනිඳුන්වදාළ ගාථාවයි.
3. භන්ධුර තෙරුන්ගේ ගාථාව
මට කාම සැපයෙන් වැඩක් නෑ. සදහම් රසයෙන්සැපවත් වෙලයි මං ඉන්නේ. තෘප්තියට පැමිණිලයි මංඉන්නේ. රසයන් අතර අග‍්‍ර වූ සදහම් රස පානය කළ මාපස්කම් සැපය සමඟ නම් එක්වන්නේ නෑ.මෙය වනාහී ආයුෂ්මත් භන්ධුර නම් රහත් මුනිඳුන් වදාළගාථාවයි.
4. ඛිතක තෙරුන්ගේ ගාථාව
ඇත්තෙන් ම මගේ කය හරිම සැහැල්ලූයි. හිතටදැනෙන්නේ, පුදුමාකාර ප‍්‍රීති සුවයක්. මගේ කය ආකාශයේපා වෙලා යන්නේ සුළඟින් උඩට නැගෙන පුළුන් රොදක්වගෙයි.මෙය වනාහී ආයුෂ්මත් ඛිතක නම් රහත් මුනිඳුන් වදාළගාථාවයි.
5. මලිතවම්භ තෙරුන්ගේ ගාථාව
දහම් මගේ ගමන් කරද්දිත් කොච්චර අලස වුණත්කාමයට නම් වසඟ වෙන්නෙ නෑ. එවැනි දේකට සිතඇදුණ ගමන් මං ඒ අරමුණෙන් සිත බැහැරට ගන්නවා.අයහපත සහිත වූ දේවල් තුළ මං ඉන්නෙ නෑ. නුවණින්සලකාගෙන මේ උතුම් සසුන් මගට ම පැමිණෙනවා.මෙය වනාහී ආයුෂ්මත් මලිතවම්භ නම් රහත් මුනිඳුන්වදාළ ගාථාවයි. 
6. සුහේමන්ත තෙරුන්ගේ ගාථාව
මේ සද්ධර්මයේ අර්ථවල නොයෙක් ආකාරතියෙනවා. නොයෙක් ලක්ෂණ තියෙනවා. ඒවායින් එකඅංගයක් විතරක් දකින කෙනාගේ නුවණ අඩුයි. නමුත්සියළු අංග දකින කෙනා ප‍්‍රඥාවන්තයෙක්.මෙය වනාහී ආයුෂ්මත් සුහේමන්ත නම් රහත් මුනිඳුන්වදාළ ගාථාවයි.
7. ධම්මසව තෙරුන්ගේ ගාථාව
කාමයන්ගේ ආදීනවත් ඒවා අත්හැර දැමීමේආනිශංසත් නුවණින් සලකා බැලීමෙන් ම යි මා ගිහිජීවිතය අත්හැරියේත්, බුදු සසුනේ පැවිදි වූයේත්. දැන් මාත‍්‍රිවිද්‍යාව ලබා ගත්තා. බුදු සසුන සම්පූර්ණ කරගත්තා.මෙය වනාහී ආයුෂ්මත් ධම්මසව නම් රහත් මුනිඳුන් වදාළගාථාවයි.
8. ධම්මසවපිතු තෙරුන්ගේ ගාථාව
බුදු සසුනේ පැවිදි වන විට මගේ වයස අවුරුදුඑකසිය විස්සක්. මාත් ත‍්‍රිවිද්‍යාව ලබාගත්තා. බුදු සසුනසම්පූර්ණ කරගත්තා.මෙය වනාහී ආයුෂ්මත් ධම්මසවපිතු නම් රහත්මුනිඳුන් වදාළ ගාථාවයි.
9. සංඝරක්ඛිත තෙරුන්ගේ ගාථාව
මේ භික්ෂුව අයත් වන්නේත් පරමහිතානුකම්පී වූබුදු සමිඳුන්ගේ ශාසනයට නො වේද? ඔහු ඉන්නේ ඒහුදෙකලාවේ ම යි. එහෙත් සසුන් පිළිවෙත් ගැන ඔහුට හැඟීමක් නැති බවයි පෙනෙන්නේ. ඔව්! තව ම ඔහු ඉන්නෙසාමාන්‍ය තත්වයෙන්. වනයේ ඇවිද ගෙන යන තරුණමුව දෙනක් වගේ.මෙය වනාහී ආයුෂ්මත් සංඝරක්ඛිත නම් රහත් මුනිඳුන් වදාළගාථාවයි.
10. උසභ තෙරුන්ගේ ගාථාව
අලූතින් වැහැපු වැස්සට ගස් කොළන් තෙමිලතියෙන්නෙ. කඳු මුදුන්වල ලස්සනට වැඩුණු ගස් වැල්පෙනෙන කොට උසභ ගේ සිතට හරි කැමැත්තක් ඇතිවෙනවා. ඔහු කැමති අරණ්‍යයකට ගිහින් ලබන විවේකයටයි.මෙය වනාහී ආයුෂ්මත් උසභ නම් රහත් මුනිඳුන් වදාළගාථාවයි.එකළොස්වෙනි වර්ගය නිමා විය.

12. දොළොස්වෙනි වර්ගය


1. ජෙන්ත තෙරුන්ගේ ගාථාව
ඇත්තෙන් ම පැවිදි ජීවිතේ දුෂ්කරයි. ගිහි ජීවිතෙත්දුෂ්කරයි. සද්ධර්මය ගැඹුරු යි. භෝග සම්පත් උපදවාගැනීම දුෂ්කරයි. ලැබුණු දෙයකින් යැපෙන අපේ ජීවිතේකොහොමත් දුක් සහිතයි. එනිසා හැම තිස්සේ ම අනිත්‍යසිහිකිරීම තමා හොඳ.මෙය වනාහී ආයුෂ්මත් ජෙන්ත නම් රහත් මුනිඳුන් වදාළගාථාවයි. 
2. වච්ඡුගොත්ත තෙරුන්ගේ ගාථාව
මාත් ත‍්‍රිවිද්‍යාව ලබා ගත්තා. පුදුමාකාර ධ්‍යානසැපයක් මට තියෙන්නෙ. සිත සමාධිමත් කරගන්ට මාදක්ෂ වුණා. අරහත්වය ලබාගන්ට මටත් පුළුවන් වුණා.බුදු සසුන සම්පූර්ණ කරගත්තා.මෙය වනාහී ආයුෂ්මත් වච්ඡුගොත්ත නම් රහත් මුනිඳුන්වදාළ ගාථාවයි.
3. වනවච්ඡු තෙරුන්ගේ ගාථාව
එහෙ තියෙන වතුර ටික නම් හරිම අගෙයි. මහාගල්තලාවකුත් තියෙනවා. මුවන් වඳුරන් වගේ සත්තුත්ඉන්නවා. දිය සෙවෙල් බැඳිච්ච ඒ ගල්පර්වතය මගේ හිතඇද බැඳ ගන්නවා.මෙය වනාහී ආයුෂ්මත් වනවච්ඡු නම් රහත් මුනිඳුන්වදාළ ගාථාවයි.
4. අධිමුත්ත තෙරුන්ගේ ගාථාව
කය පෝෂණය කිරීම ම වැදගත් කොට සලකන,ශරීර සැපයට ම ගිජු වෙලා ඉන්න කෙනෙකුට ජීවිතේගෙවිලා වයසට යද්දී පැවිදි ජීවිතේක උතුම් ඵලයක්කොහොම ලබාගන්ට ද?මෙය වනාහී ආයුෂ්මත් අධිමුත්ත නම් රහත් මුනිඳුන් වදාළගාථාවයි.
5. මහානාම තෙරුන්ගේ ගාථාව
මහානාම, බොහෝ කඳු ගැටි තියෙන, සල් ගස්වලින් පිරී ගිය මේ පර්වතයේ ඔබ වාසය කරන්නෙ. ඒත් තවම ඔබට හිත දමනය කරගන්නට බැරිවුණා. හොඳටගස් සෙවණ තියෙන මේ කීර්තිමත් ”නේසාද”පර්වතයෙනුත් පිරිහිලා යන්ට ද හදන්නෙ?මෙය වනාහී ආයුෂ්මත් මහානාම නම් රහත් මුනිඳුන්වදාළ ගාථාවයි.
6. පාරාසරිය තෙරුන්ගේ ගාථාව
මේ ඇස්, කණ් ආදී ස්පර්ශායතන හයේ ම ඇල්මඅත්හැර ගත්තා. ඉඳුරන් දමනය කර ගත්තා. ඉතා හොඳටසංවර වුණා. මේ සංසාර දුකට හේතු වෙච්ච කෙලෙස්වමාරල දාල අරහත්වය ලබාගන්ට පුළුවන් වුණා.මෙය වනාහී ආයුෂ්මත් පාරාසරිය නම් රහත් මුනිඳුන් වදාළගාථාවයි.
7. යස තෙරුන්ගේ ගාථාව
මං ඉස්සර හිටියෙ සුවඳ විලවුන් ගා ගත්ත ගමන්.වටිනා සළුපිළි තමයි හැන්දෙ. හැම ආභරණයකින් මසැරසිලා හිටියා. එහෙත් දැන් මා ත‍්‍රිවිද්‍යාව ලබාගත්තා.බුදු සසුන සම්පූර්ණ කරගත්තා.මෙය වනාහී ආයුෂ්මත් යස නම් රහත් මුනිඳුන් වදාළගාථාවයි.
8. කිම්බිල තෙරුන්ගේ ගාථාව
අටවා තිබුණ දෙයක් බිම වැටෙන පරිද්දෙනුයි මේතරුණකම ඇද වැටෙන්නේ. ඔව්! මේ පෙනෙන්නට තියෙනරූපය අනුන් ගේ දෙයක් වගෙයි. මේ රූපය ගැන මගේසිතේ ඇල්මක් නෑ. මං නුවණින් විමසන්නෙ වෙනකෙනෙකුගේ දෙයක් දිහා බලනවා වගේ. මෙය වනාහී ආයුෂ්මත් කිම්බිල නම් රහත් මුනිඳුන් වදාළගාථාවයි.
9. වජ්ජිපුත්ත තෙරුන්ගේ ගාථාව
ගස් සෙවන ඇති වනයට ගිය විට හදවතේ නිවනම තබා ගන්න. පින්වත් ගෞතමය, ධ්‍යාන වඩන්න. පමාවෙන්න එපා! වනයේ ඉන්න ඔය කුරුළු කොබෙයියන්ගේබිලි බිලි හඬින් ඔබට ඇති ඵලය කුමක් ද?මෙය වනාහී ආයුෂ්මත් වජ්ජිපුත්ත නම් රහත් මුනිඳුන්වදාළ ගාථාවයි.
10. ඉසිදත්ත තෙරුන්ගේ ගාථාව
මේ පංච උපාදානස්කන්ධ දුක ගැන පූර්ණඅවබෝධයක් ඇති කරගන්නට පුළුවන් වුණා. ඒ නිසා දැන්තියෙන්නෙ මුල් ගැලවිච්ච ස්කන්ධ විතරයි. හැම දුකක් මනැති වුණා. නිවනට පත්වුණා. මාත් අරහත්වය ලබාගත්තා.මෙය වනාහී ආයුෂ්මත් ඉසිදත්ත නම් රහත් මුනිඳුන්වදාළ ගාථාවයි.

දොළොස්වෙනි වර්ගය නිමා විය.

පළමු නිපාතය නිමා විය.(එක ගාථාව බැගින් වදාළ කොටස නිමා විය) 

2. දෙවෙනි නිපාතය

1. පළමු වර්ගය
1. උත්තර තෙරුන්ගේ ගාථා
කිසිම භවයක් නිත්‍ය නෑ. කිසිම සංස්කාරයක්සදාකාලික නෑ. මතු මත්තෙහිත් ඔබේ ඔය පංචඋපාදානස්කන්ධත් උපදිනු ඇත. චුත වී යනු ඇත.#මේ ආදීනවය මං අවබෝධ කර ගත්තා. භවයකටඅයිති කිසිම දෙයක් මට නම් වැඩක් නෑ. මා සියලූකාමයන්ගෙනුත් වෙන් වුණා. ආසවක්ඛය ඤාණය නම් වූඅරහත්වය ලබාගන්ට මටත් පුළුවන් වුණා.මෙය වනාහී ආයුෂ්මත් උත්තර නම් රහත් මුනිඳුන් වදාළගාථාවන් ය.
2. පිණ්ඩෝල භාරද්වාජ තෙරුන්ගේගාථා
ආහාර නැති වුණොත් ජීවිතේ පවතින්නෙ නෑ. නමුත්ආහාරවලින් හිතේ සැනසිල්ල නම් උදාකරන්නෙ නෑ.ආහාරයෙන් කරන්නේ ශරීරයේ පැවැත්මට උදව් දීමවිතරයි. මේ කාරණේ තේරුම් අරගෙන ම යි මාපිණ්ඩපාතෙ වඩින්නෙ.#මේ සමාජයෙන් ලැබෙන වැඳුම් පිදුම් ගැන බුද්ධාදීඋතුමන් දැනගෙන සිටියේ මඩ ගොඩක් හැටියටයි. එයට තිබෙන ඇලීම වනාහී උදුරා දමන්නට දුෂ්කර වූ සූක්ෂමයකඩ හුලක් වගේ. අසත්පුරුෂයාට මේ ලාභ සත්කාරනම් අත්හරින්ට බෑ.මෙය වනාහී ආයුෂ්මත් පිණ්ඩෝල භාරද්වාජ නම් රහත්මුනිඳුන් වදාළ ගාථාවන් ය.
2. වල්ලිය තෙරුන්ගේ ගාථා
දොර කවුළු පහක් ඇති කුටියක් තියෙනවා. ඒකඇතුලෙ වඳුරෙකුත් ඉන්නවා. ඉතින් මේ වඳුරා වරින් වරඒ ඒ දොරින් එහාට මෙහාට එබිකම් කර කර බාහිරලෝකෙත් එක්ක එකතු වෙනවා.#ඒයි වඳුරා, ඔහොම නැවතියන්. දුවන්නලෑස්තිවෙන්න එපා! දැන් නුඹේ කුටිය ඉස්සර වගේ නෙවෙයි.ඉඳුරන් දමනය කරගෙන විදර්ශනා ප‍්‍රඥාවෙන් නුඹට නිග‍්‍රහකරල තියෙන්නෙ. ආයෙත් නම් මේ සංසාර ගමන නුඹටයන්න බෑ.මෙය වනාහී ආයුෂ්මත් වල්ලිය නම් රහත් මුනිඳුන් වදාළගාථාවන් ය.
4. ගංගාතීරිය තෙරුන්ගේ ගාථා
මං ඉන්නේ ගං ඉවුරක. එහි මගේ කුටිය හදලාතියෙන්නෙ තල් කොළ තුනකින්. මගේ පාත‍්‍රයත් මළ මිනීවලට පැන් ඉහින භාජනයක් වගේ. මං පොරවන්නෙත්පාංශුකූල සිවුරක්.#අවුරුදු දෙකට ම මා කතා කළේ එක ම වචනය යි.මහණ වෙලා තුන්වන අවුරුද්දෙ දී අවිද්‍යා අන්ධකාරය සුණු විසුණු කරල දැම්මා.මෙය වනාහී ආයුෂ්මත් ගංගාතීරිය නම් රහත් මුනිඳුන්වදාළ ගාථාවන් ය.
5. අජින තෙරුන්ගේ ගාථා
යමෙකුට පුළුවන් වුණොත් ත‍්‍රිවිද්‍යාව ලබාගන්ට, ඒකෙනා මරණය නැති කරල කෙලෙස් ප‍්‍රහීණ කරල දාපුකෙනෙක්. මේ කාරණය දන්නෙ නැති මෝඩ මිනිස්සු ඒඋතුමන් ප‍්‍රසිද්ධ නැතැ’යි කියලා නින්දා කරනවා.#එහෙත් කාට හරි හොඳ රසට කෑම බීම ලැබෙනවානම්, එයා කොයිතරම් පව්කාර ජීවිතයක් ගෙව්වත් මෝඩජනතාවට ඔහුව පෙනෙන්නෙ සත්කාර කළ යුතු කෙනෙක්හැටියට යි.මෙය වනාහී ආයුෂ්මත් අජින නම් රහත් මුනිඳුන් වදාළගාථාවන්ය.
6. මේලජින තෙරුන්ගේ ගාථා
ශාස්තෘන් වහන්සේ විසින් මේ ශ‍්‍රී සද්ධර්මය දේශනාකරද්දී මට අහන්ට ලැබුණේ යම් දවසක ද, එදා ඉඳල ඒඅපරාජිත මුනිඳුන් වන සර්වඥයන් වහන්සේ පිළිබඳ මාතුළ සැකයක් ඇති වූ බවත් මා දන්නෙ නෑ.#උන්වහන්සේ වනාහී සසර කතරින් ලෝ සතුන්එතෙර කරවන මහා ගැල්කරුවාණන්. ඒ මහාවීර වූපුරිසදම්මසාරථීන් අතර අති උතුම් වූ බුදු සමිඳාණන්පිළිබඳව හෝ මේ උතුම් නිවන් මග පිළිබඳව හෝ මා තුළකිසියම් සැකයක් නෑ. මෙය වනාහී ආයුෂ්මත් මේලජින නම් රහත් මුනිඳුන්වදාළ ගාථාවන් ය.
7. රාධ තෙරුන්ගේ ගාථා
ගේ හොඳට සෙවිළි කර නො ගත්තොත් වැස්සවසිද්දී වහළය සිදුරු කරගෙන වතුර වැටෙනවා. සමථ -විදර්ශනා වශයෙන් සිත නො වැඩුවොත් සිත සිදුරුකරගෙන රාගය ඇතුල් වෙනවා.#ගේ හොඳට සෙවිලි කර ගත්තොත් වැස්ස වසිද්දීවහළය සිදුරු කර ගෙන වතුර වැටෙන්නෙ නෑ. අන්න ඒවගේ ම යි සමථ - විදර්ශනා වශයෙන් දියුණු කරන ලදසිත. ඒ සිත සිදුරු කරගෙන රාගයට ඇතුළු වෙන්න බෑ.මෙය වනාහී ආයුෂ්මත් රාධ නම් රහත් මුනිඳුන් වදාළ ගාථාවන්ය.
8. සුරාධ තෙරුන්ගේ ගාථා
මගේ ඉපදිම අවසන් වුණා. බුදු සසුනේ නිවන් මගසම්පූර්ණ කරගත්තා. දෑස් අඳුරු කරන දැලක් වගේ තියෙනඅවිද්‍යාව නැති කරල දැම්මා. භවය ගැට ගසන තෘෂ්ණාවමුලින් ම උදුරල දැම්මා.#ගිහි ගෙය අත්හැර දමල මේ බුද්ධ ශාසනයේ මංපැවිදි වුණේ අර්ථයක් ඇතිව. අන්න ඒ උතුම් ජීවිතාර්ථයමා ලබා ගත්තා. හැම බන්ධනයක් ම නැති කරල දැම්මා.මෙය වනාහී ආයුෂ්මත් සුරාධ නම් රහත් මුනිඳුන් වදාළගාථාවන්ය. 
9. ගෝතම තෙරුන්ගේ ගාථා
මුනිවරු කියල කියන්නෙ සනීපෙට නින්ද යනපිරිසක්. මුනිවරුන්ගේ සිත් තුළ ස්ත‍්‍රීන් පිළිබඳ බැඳීමක්නෑ. ඒ නිසා ම යි සනීපෙට නින්ද යන්නෙ. ඇත්තෙන් මහැම තිස්සෙ ම ආරක්ෂා කරගත යුතු මේ කාන්තාවන්තුළ නම් ”ඇත්ත කීම” හරි දුර්ලභයි.#ඒයි කාමාශාව, අපි ඔබව වනසා අවසානයි. දැන්අපි ඔබට ණය ගති නෑ. යම් තැනකට ගිහින් ශෝකනැතිව ඉන්න පුළුවන් නම් අන්න ඒ උතුම් නිවන කරාතමයි අපි යන්නෙ.මෙය වනාහී ආයුෂ්මත් ගෝතම නම් රහත් මුනිඳුන් වදාළගාථාවන් ය.
10. වසභ තෙරුන්ගේ ගාථා
කුහක තැනැත්තා ඉස්සෙල්ල ම නසා ගන්නෙතමාව. ඊට පස්සෙ තමයි අනිත් අයව නසන්නෙ. ළිහිණිවැද්ද ළඟ ඉන්නවා ”වීතංස” නම් වූ කුරුල්ලෙක්. ඒකුරුල්ලා ලවා තමයි අනිත් කුරුල්ලන්ව දඩයම් කරවන්නෙ.තමන්වත් වනසා ගෙන ම යි අනුන්වත් නසන්නෙ.#බාහිර පෙනුමෙන් බ‍්‍රාහ්මණයෙක් වෙන්නෙත් නෑ.බ‍්‍රාහ්මණයෙක් විය යුත්තේ අභ්‍යන්තර ගුණධර්ම වලින් මයි. ”පින්වත් ශක‍්‍ර දෙවිය” යම් කෙනෙකු තුළ දකින්ටලැබෙන්නෙ පාප කර්ම නම්, ඇත්තෙන් ම එයා පාපියෙක්.මෙය වනාහී ආයුෂ්මත් වසභ නම් රහත් මුනිඳුන් වදාළගාථාවන්ය. 

පළමු වර්ගය නිමා විය.

2. දෙවෙනි වර්ගය

1. මහාචුන්ද තෙරුන්ගේ ගාථා
බණ අහන්ට කැමති කෙනා තුළ ධර්ම ඤාණයවැඩෙනවා. අන්න ඒ ධර්ම ඤාණය තුළින් තමයි ඔහුගේප‍්‍රඥාව වැඩෙන්නෙ. යථාර්ථය අවබෝධ කරගන්ට ඒප‍්‍රඥාවෙන් පුළුවන්. යථාර්ථය අවබෝධ කළා ම තමයිසැප ලැබෙන්නෙ.#දුර ඈත වන සෙනසුන්වල ඉන්න  ඕන. ධර්මයේහැසිරෙන්ට  ඕන සංසාර බන්ධනයෙන් නිදහස් වෙන්ටහිතාගෙන ම යි. නමුත් ඈත වනයේ වාසය කරන්ට අකමැතිනම්, එයා තමාගේ ඉඳුරන් හොඳින් රැකගෙන, හොඳින්සිහිය පිහිටුවා ගෙන, උතුම් ස්වාමීන් වහන්සේලා සෙවනේවාසය කරන්නට  ඕනෙ.මෙය වනාහී ආයුෂ්මත් මහාචුන්ද නම් රහත් මුනිඳුන්වදාළ ගාථාවන් ය.
2. ජෝතිදාස තෙරුන්ගේ ගාථා
ඔළුවට පහර දීලා, නොයෙක් විදිහට වද දීලා, මහාදරුණු විදිහට වද දීලා මිනිසුන්ව මරණ උදවිය ඉන්නවා.හැබැයි ඒ ගොල්ලන්වමයි, ඒ දුක්වලට ආයෙත් ඇදවැටෙන්නෙ. කර්මය නම් විපාක නොදී නැති වෙන්නෙනෑ. #ඉතින් මනුස්සයෙක් හොඳ කර්මයක් හෝ පාපකර්මයක් හෝ කරන කොට ඒ ඒ විදිහටයි කර්ම රැස්වෙන්නෙ. ඒ ඒ කර්ම තමයි එයාට දෑවැද්ද වශයෙන්තියෙන්නෙ.මෙය වනාහී ආයුෂ්මත් ජෝතිදාස නම් රහත් මුනිඳුන්වදාළ ගාථාවන්ය.
3. හේරඤ්ඤකානි තෙරුන්ගේ ගාථා
හරි ඉක්මනට මේ ? දවල් ගෙවිල යනවා. ජීවිතේඅවසන් වෙන්නෙ හරිම වේගයෙන්. උපන් සත්වයින්ගේආයුෂ ගෙවිල යන්නෙ පුංචි දොළ පාරක ගලන වතුරටිකක් වගේ.#එහෙත් පව් කරන මෝඩ ජනතාව මේක තේරුම්ගන්නේ නෑ. අන්තිමේදී දුක් විපාක විඳින්ට සිදුවෙන්නෙඔවුන්ටමයි. පාප කර්මයේ විපාකත් පාපීමයි.මෙය වනාහී ආයුෂ්මත් හේරඤ්ඤකානී නම් රහත්මුනිඳුන් වදාළ ගාථාවන්ය.
4. සෝමමිත්ත තෙරුන්ගේ ගාථා
මහ මුහුදේ වැටුණ කෙනෙක් පුංචි දර කැබැල්ලකටනැගගත්තොත් සිදුවන්නේ එයාව ගිලෙන එක. ගුණධර්මයේ හැසිරෙන්ට කම්මැලි කෙනා වෙත යහපත්කෙනෙක් ආවත් එයාට සිදුවන්නෙත් සංසාරෙ ගිලෙනඑක. එනිසා හීන වීරිය ඇති, කම්මැලි උදවිය ඇසුරින්ඈත් කිරීමයි කළ යුත්තේ.#හුදෙකලාව බණ භාවනාවෙහි යෙදෙන, දිවි දෙවෙනි කොට ධර්මයේ හැසිරෙන, ධ්‍යාන වඩන, ඉතා හොඳින්වීරිය පවත්වන, නුවණැති ආර්යයන් වහන්සේලාමයි ඇසුරුකළ යුත්තේ.මෙය වනාහී ආයුෂ්මත් සෝමමිත්ත නම් රහත් මුනිඳුන්වදාළ ගාථාවන්ය.
5. සබ්බමිත්ත තෙරුන්ගේ ගාථා
ජනතාව ඉන්නෙ ඒ ජනතාව සමගම තෘෂ්ණාවෙන්බැඳිලයි. ඒ නිසා ජනතාව ඇසුරු කරන්නෙත් ඒ ජනයාමයි.ජනයාව පීඩාවට පත් කරන්නෙත් ඒ ජනයා විසින්මයි. ඒපෙළන ජනයන් අනිත් ජනතාව පෙළනවා.#ජනතාවගෙන්ම උපදින, ජනතාව ගැන මට වැඩක්නෑ. එනිසා මම ඒ ජනතාවත් ඒ ජනතාව පෙළන්නා වූරාග, ද්වේෂත් ඔක්කොම අත්හරිනවා. නිවන කරාම යනවා.මෙය වනාහී ආයුෂ්මත් සබ්බමිත්ත නම් රහත් මුනිඳුන්වදාළ ගාථාවන් ය.
6. මහාකාළ තෙරුන්ගේ ගාථා
ඇගේ නම කාලි. ඒ තරුබරු සිරුර කපුටෙකුගේපාටින් යුක්තයි. ඇගේ මළ සිරුරේ කලවා දෙකත් එකටගැලපිලා තිබුණා. ඒ මැරුණ අත් දෙකත් එකට ගැලපිලාතිබුණා. මැරුණ හිස කිරි හට්ටියක් වගේ.#ඇත්තෙන් ම අවිද්‍යාවෙන් යුක්ත කෙනෙක්මයිමේකට ආශා කරන්නේ. ඒ අඥානයාට ආයෙමත් මේදුකට පැමිණෙන්ට සිදුවෙනවා. මේක තේරුම් ගන්නකෙනා මේ ගැන ආශාවක් නම් ඇති කරගන්නේ නෑ. මට මේ මැරුණ හිසින් යුතුව මේ විදිහට නිදන්ට ආයෙමත්නොලැබේවා!මෙය වනාහී ආයුෂ්මත් මහාකාළ නම් රහත් මුනිඳුන් වදාළ ගාථාවන්ය.
7. තිස්ස තෙරුන්ගේ ගාථා
හිස මුඩුකර ගෙන දෙපට සිවුරක් පොරවා ගෙනඉන්න භික්ෂුවට බොහෝ දානය, සිවුරු, ආවාස ආදියලැබුණොත් ඒවත් එක්කම සතුරොත් ලැබෙනවා.#ඉතින් මේ ආදීනව දකින භික්ෂුව නම් ලාභ සත්කාරගැන බිය උපදවා ගන්නවා. ටිකක් ලැබුණාම ඇති.එතකොට කෙලෙස් වගුරවන්නේ නැතිව, සිහි නුවණින්ජීවත් වෙන්ට පුළුවන්.මෙය වනාහී ආයුෂ්මත් තිස්ස නම් රහත් මුනිඳුන් වදාළ ගාථාවන්ය.
8. කිම්බිල තෙරුන්ගේ ගාථා
ඒ වනයට කියන්නේ ‘පාචීනවංශ’ කියලා. එහේඉන්නවා. ශාක්‍යපුත‍්‍ර වූ යහළු භික්ෂු පිරිසක්. මහත් සැපසම්පත් අත්හැරලයි සසුන් ගත වුනේ. පිණ්ඩපාතෙන්ලැබෙන දෙයක් වළඳලා හරි කැමැත්තෙනුයි ඒ භික්ෂුපිරිස මේ ශාසනයේ වසන්නේ.#ඒ භික්ෂුව හරිම වීරියවන්තයි. දිවි දෙවැනි කොටධර්මයේ හැසිරෙනවා. පුදුම වීරියක් තියෙන්නේ. ලෞකිකආශ්වාදය අත්හැරලා ධර්මාශ්වාදයෙන් තමයි කල්ගෙවන්නේ.මෙය වනාහී ආයුෂ්මත් කිම්බිල නම් රහත් මුනිඳුන් වදාළගාථාවන්ය. 
9. නන්ද තෙරුන්ගේ ගාථා
ඒ දවස්වල මා හිතුවේ වැරදි විදිහටමයි. ශරීරයසැරසීම ලොකු දෙයක් හැටියටයි හිතාගෙන හිටියේ.කාමරාගයෙන් ඇතිවෙච්ච පීඩාව නිසා හිත සන්සුන්වතිබුනෙ නෑ. චපල හිතින් ගත කළේ.#එහෙත් සූරියවංශයේ උපන් බුදු සමිඳාණන්උපායශීලී බවෙන් අතිශයින් ම දක්ෂයි. උන්වහන්සේ නිසාමා නුවණින් මෙනෙහි කරන්ට පටන් ගත්තා. ප‍්‍රතිපත්තියෙහිපිහිටියා. භවයෙහි ගිලූණ සිත මුදවා ගත්තා. නිවනෙහිනගා සිටුවා ගත්තා.මෙය වනාහී ආයුෂ්මත් නන්ද නම් රහත් මුනිඳුන් වදාළගාථාවන්ය.
10. සිරිමන්ත තෙරුන්ගේ ගාථා
ඇත්තෙන්ම සමාධියකින් තොරව සිටින තමන්ටඅනිත් අය කොච්චර ප‍්‍රශංසා කළත් ඒ ප‍්‍රශංසාව ලැබෙන්නේහිස් දෙයකට. තමන් සමාධියකින් තොරව ඉන්න නිසා.#එහෙත්, ඇත්තෙන්ම තමන් ඉන්නේ සමාධිමත් සිතක්ඇතිව නම්, අනිත් අය එයාට කොච්චර නින්දා කළත් ඒනින්දාව ලැබෙන්නේ හිස් දෙයකට. තමන් සමාධිමත්වඉන්න නිසා.මෙය වනාහී ආයුෂ්මත් සිරිමන්ත නම් රහත් මුනිඳුන් වදාළගාථාවන්ය.දෙවෙනි වර්ගය නිමා විය.




3. තුන්වෙනි වර්ගය
1. උත්තර තෙරුන්ගේ ගාථා
පංච උපාදානස්කන්ධ දුක මා සම්පූර්ණයෙන් මඅවබෝධ කරගත්තා. තණ්හාව මුලින්ම උදුරා දැම්මා.බොජ්ඣංග ධර්මයන් මා තුළ දියුණු කරගත්තා.අරහත්වයට පත්වුණා.#ඒ මම උපාදානස්කන්ධ දුක සම්පූර්ණයෙන්මඅවබෝධ කළ නිසා, තෘෂ්ණාව නම් වූ දැළ උදුරා දැමූනිසා, බොජ්ඣංග ධර්මයන් දියුණු කරගත්ත නිසා මටනිකෙලෙස් සිතෙන් පිරිනිවන් පාන්නට පුළුවනි.මෙය වනාහී ආයුෂ්මත් උත්තර නම් රහත් මුනිඳුන් වදාළගාථාවන් ය.
2. භද්දජි තෙරුන්ගේ ගාථා
ඒ රජ්ජුරුවන්ගේ නම ”පනාද” එයාට තිබුණාරත්තරන් මාළිගාවක්. ඒ මාළිගාව විසි පස් යොදුනක්උසයි. යොදුන් භාගයක් පළලයි.#ඒ මාළිගාවේ වහලවල් දාහක් තිබුණා. ඒවායේකොඩි ඔසවලා තියෙන්නේ. එහි නැට්ටුවන් හයදාහක්නිතරම නටනවා. ඒ කාලෙ හිටපු ”පනාද” රජ්ජුරුවොමමයි.මෙය වනාහී ආයුෂ්මත් භද්දජි නම් රහත් මුනිඳුන් වදාළගාථාවන්ය. 
3. සෝභිත තෙරුන්ගේ ගාථා
මම හොඳට සිහිය තියෙන නුවණ තියෙනවීරියවන්ත භික්ෂුවක්. මට පුළුවන් එක රාත‍්‍රියක් සිහිකරනවා වගේ කල්ප පන්සියක් ආපස්සට සිහිකරන්ට.#මා සතර සතිපට්ඨානය වැඩුවා. බොජ්ඣංග ධර්මහතක් වැඩුවා. ඒ නිසාමයි එක රාත‍්‍රියක් සිහි කරනවාවගේ කල්ප පන්සියයක් ආපස්සට සිහි කරන්නට මටපුළුවන් වුණේ.මෙය වනාහී ආයුෂ්මත් සෝභිත නම් රහත් මුනිඳුන් වදාළගාථාවන් ය.
4. වල්ලිය තෙරුන්ගේ ගාථා
ඒ උතුම් ධර්මය අවබෝධ කරගන්ට යම් දෙයක්කරන්ට තිබෙනවා නම් කොයිතරම් වීරියකින් හරි මමඒක කරනවා. වලකා ගන්නේ නෑ. දැඩි පරාක‍්‍රමයකින් යුතුඒ වීරිය දෙස බලන්න.#ඔබ වහන්සේ මටත් කියාදෙන්ට, අමා නිවන් දකිනඒ උතුම් මාවත ගැන. ගංගාවේ ජල කඳ වේගයෙන්ගලාගෙන ගිහින් මුහුදට වැටෙනවා වගේ මාත් ඒ මුනිමාවතෙන් ඒ මුනි ධර්මය වූ නිවන කරාම යනවා.මෙය වනාහී ආයුෂ්මත් වල්ලිය නම් රහත් මුනිඳුන් වදාළගාථාවන්ය.
5. වීතසෝක තෙරුන්ගේ ගාථා
බාබර් උන්නැහේ එදා මා ළඟට පැමිණුනේ මගේ කෙස් කපන්ටයි. ඒ වෙලාවෙ කණ්ණාඩිය අතට අරන් මංමගේ ශරීරය දිහා බැලූවා.#මට මේ ශරීරය පෙනුනේ තුච්ඡු දෙයක් විදිහට.දැන් මගේ අවිද්‍යාව අන්ධකාරය දුරු වුණා. වැරහැලිඔක්කොම ඉරලා දැම්මා. ආයෙත් නම් මට පුනර්භවයක්නැහැ.මෙය වනාහී ආයුෂ්මත් වීතසෝක නම් රහත් මුනිඳුන් වදාළගාථාවන්ය.
6. පුණ්ණමාස තෙරුන්ගේ ගාථා
පංච නීවරණ දුරුකරගත්තා. විදර්ශනා ඤාණදර්ශනය නම් වූ දහම් කණ්ණාඩිය අට ගත්තේ නිවන්දකින්ටමයි.#ඒ දහම් කණ්ණාඩියෙන් මං මේ ජීවිතයේ අභ්‍යන්තර,බාහිර වශයෙන් දෙපැත්තම නුවණින් විමසා බැලූවා.එතකොට මට මේ ජීවිතය ගැන අවබෝධ වුණේ තුච්ඡුදෙයක් හැටියට.වනාහී ආයුෂ්මත් පුණ්ණමාස නම් රහත් මුනිඳුන් වදාළගාථාවන්ය.
7. නන්දක තෙරුන්ගේ ගාථා
ඒ ශ්‍රේෂ්ඨ වෘෂභයා පය පැකිලී වැටෙන්ට ගියා. ඒපාර ඌ නැගීසිටියේ ස්ථිරවමයි. බොහෝ සෙයින් ඌටසංවේගය ඉපදුණා. හිතට අරගෙන බර උසුලන්න පටන්ගත්තා. #මා ගැන සලකන්ට  ඕනෙ අන්න ඒ විදිහටයි. සම්බුදුසමිඳුන්ගේ ආර්ය දර්ශනය ඇති කරගත්තු මං දැන්බුදුසමිඳුන්ගේ ළයෙහි උපන් දරුවෙක්.මෙය වනාහී ආයුෂ්මත් නන්දක නම් රහත් මුනිඳුන් වදාළගාථාවන්ය.
8. භරත තෙරුන්ගේ ගාථා
පින්වත් නන්දක, එන්න. අපි යමු උපාධ්‍යායන්වහන්සේ ළඟට. අපගේ උපාධ්‍යායන් වහන්සේ වන ශ්‍රේෂ්ඨවූ බුදු සමිඳුන් ළඟට යමු. ඒ සමිඳාණන් ඉදිරියේ අපිසිංහනාද පවත්වමු.#අපගේ මුනිඳාණන් අනුකම්පා උපදවා ගෙන අපවමහණ කොට වදාළේ උතුම් දෙයක් ලබාදෙන්ටමයි. ඉතින්අපිට ඒ උතුම් දෙය හම්බ වුණා. සංසාරෙට බැඳිච්ච සියළුබන්ධන නැතිවෙලා ගියා.මෙය වනාහී ආයුෂ්මත් භරත නම් රහත් මුනිඳුන් වදාළගාථාවන්ය.
9. භාරද්වාජ තෙරුන්ගේ ගාථා
මුනිවරුන් කියලා කියන්නේ කඳු අතරේ ගුහාවලනද දෙන සිංහයන් වගේ පිරිසක්. උන්වහන්සේලාප‍්‍රඥාවන්තයි. වීරියවන්තයි. සේනා සහිත මාරයාව පරදවාදැම්මා. කෙලෙස් සටනින් ජයගත්තු නිසයි සිංහනාදකරන්නේ.#ශාස්තෘන් වහන්සේව ඉතා යහපත් ලෙස ඇසුරුකරන්ට මටත් පුළුවන් වුණා. ධර්මයටද සඟරුවනටද ගෞරව දක්වන්ට පුළුවන් වුණා. කෙලෙස් නැති ශ‍්‍රාවකපුත‍්‍රයන් දකින කොට හිතට දැනෙන්නේ නිරාමිස ප‍්‍රීතියක්.මෙය වනාහී ආයුෂ්මත් භාරද්වාජ නම් රහත් මුනිඳුන් වදාළගාථාවන්ය.
10. කණ්හදින්න තෙරුන්ගේ ගාථා
සත්පුරුෂ උතුමන් ඇසුරු කරන්ට මටත් ඉඩලැබුණා. හැම තිස්සෙම බණ අසන්ටත් ලැබුණා. අසාදැනගත්තු ඒ උතුම් ධර්මය අනුව ජීවත් වන නිසා මේනිවන් මගට පැමිණුනා.#සිහි නුවණින්මයි දැන් මා ඉන්නේ. ඉපදෙන්ට තිබෙනආශාව නැති කරල දැම්මා. මා තුළ ආයෙමත් ඒ භවරාගයහටගන්නේ නෑ. සද්ධර්මය අවබෝධ කරගත්තු දවසේඉඳලා ඒ කෙලෙස් මට නෑ. මං දන්නවා. අනාගතයේහටගන්නෙත් නෑ. දැනුත් එය මට නෑ.මෙය වනාහී ආයුෂ්මත් කණ්හදින්න නම් රහත් මුනිඳුන් වදාළගාථාවන්ය.

තුන්වෙනි වර්ගය නිමා විය.

4. හතරවෙනි වර්ගය
1. මිගසිර තෙරුන්ගේ ගාථා
සම්මා සම්බුදු සසුනේ මා මහණ වෙච්ච දවසෙ ඉඳලා කෙලෙස් වලින් නිදහස් වෙමින් නැගී හිටියා. කාමධාතුව ඉක්මවා ගියා.#සතර බ‍්‍රහ්ම විහරණ ඇති ඒ බුදු සමිඳාණන් මාදිහා බලාගෙන හිටියා. ඒ වෙලාවෙ මගේ සිතකෙලෙස්වලින් නිදහස් වුණා. මගේ විමුක්තිය වෙනස්වෙන එකක් නොවේ. සියලූ භව බන්ධනයන් නැති වෙලාගියා.මෙය වනාහී ආයුෂ්මත් මිගසර නම් රහත් මුනිඳුන් වදාළගාථාවන්ය.
2. සීවක තෙරුන්ගේ ගාථා
ඒ ඒ භවය තුළ යළි යළිත් හැදෙන මේ සංසාරනිවස නම් අනිත්‍යයයි. මේ සංසාර නිවස හදන තැනැත්තාසොයාගන්ට  ඕන. ආයෙමත් ඉපදෙන්ට සිදුවීම දුකක්මයි.#සංසාර නිවස හදන තැනැත්ත, මං නුඹව හඳුනාගත්තා. මං වෙනුවෙන් ආයෙමත් නිවසක් හදන්ට නුඹටපුළුවන්කමක් නෑ. නුඹ හැදූ නිවසේ සියලූ පරාල මංවනසා දැම්මා. මුදුන් ලීය පලා දැම්මා. කෙලෙස් තාප්පයකඩා බිඳ දැම්මා. මේ ජීවිතේ තුළදී ඔක්කොම අවසන්වෙලා යනවා.මෙය වනාහී ආයුෂ්මත් සීවක නම් රහත් මුනිඳුන් වදාළගාථාවන්ය.
3. උපවාන තෙරුන්ගේ ගාථා
ලෝකයේ අරහත් වූ, සුගත වූ අපගේ මුනිඳාණන්වාතය කිපීමෙන් ගිලන්වයි වැඩසිටින්නේ. පින්වත් බ‍්‍රාහ්මණ, ඉදින් උණු දිය තියෙනවා නම්, අපගේ මුනිඳාණන් උදෙසාඅපට දුන මැනව.#ඒ අපගේ මුනිඳාණෝ පූජනීය උතුමන් විසින් පුදනලද සේක. සත්කාර ලබන උතුමන් විසින් සත්කාර කරනලද සේක. වැඳුම් ලබන උතුමන් විසින් වඳින ලද සේක.උන්වහන්සේගේ සුවපත්භාවය ගැන මා හරි කැමැත්තෙන්ඉන්නෙ.මෙය වනාහී ආයුෂ්මත් උපවාන නම් රහත් මුනිඳුන් වදාළගාථාවන්ය.
4. ඉසිදින්න තෙරුන්ගේ ගාථා
‘මේ කාමයන් කියල කියන්නේ අනිත්‍ය දේවල්’කියල කිය කියා ඉන්න ධර්මධර උපාසක උන්නැහේලවමං දැකල තියෙනවා. ඒ වුණාට ඒ උපාසකවරු මුතුමැණික්වලින් හදපු ආභරණ ගැනත් අඹු දරුවන් ගැනත්ඇලි ඇලී ඉඳගෙන ඒවාමයි පතාගෙන ඉන්නෙ.#ඇත්තෙන් ම ඒ උපාසක උන්නැහේල ධර්මය ගැනඒ ආකාරයෙන්ම දන්නෙ නෑ. ‘මේ කාමයන් කියලාකියන්නෙ අනිත්‍ය දේවල්’ කියල කිය කියා හිටියට රාගයනැති කර දමන්ට ඔවුන්ට ශක්තියක් නෑ. ඒ නිසාමයිඒගොල්ල ඔය අඹුදරුවන් එක්කත්, දේපළ වස්තුව එක්කත්එකතු වෙලා ඉන්නෙ.මෙය වනාහී ආයුෂ්මත් ඉසිදින්න නම් රහත් මුනිඳුන් වදාළගාථාවන්ය. 
5. සම්බුලකච්චාන තෙරුන්ගේ ගාථා
වැස්ස වහිනව. එතකොට වැස්ස ගලාගෙන යන්නෙ.”ගළ ගළ” කියන හඬින්. ඒ භයානක ගල් ගුහාවේ මංතනිවමයි ඉන්නෙ. භයානක ගුහාවක මං තනිවම හිටියත්මගේ හිතට කිසි බියක් නෑ. තැති ගැනීමක් නෑ. ලොමු දහගැනීමක් නෑ.#මේ භයානක ගුහාවේ තනිවම ඉන්න මට කිසිමබියක් නැත්තෙ, තැති ගැනීමක් නැත්තෙ, ලොමු දහගැනීමක් නැත්තෙ, ඒක මගේ ධර්මතාවයක්.මෙය වනාහී ආයුෂ්මත් සම්බුලකච්චාන නම් රහත් මුනිඳුන් වදාළගාථාවන්ය.
6. ඛිතක තෙරුන්ගේ ගාථා
කාගෙ හිතද කම්පා නොවී තියෙන්නෙ ගල්පර්වතයක් වගේ? කාගෙ හිතද රාග අරමුණුවලඇලෙන්නෙ නැත්තෙ? කාගෙ හිතද ද්වේෂ සහගත අරමුණුඉදිරියේ තරහක් නැතිව තියෙන්නෙ? ධර්මය තුළ සිතදියුණු කරගෙන අන්න ඒ විදිහට හිත පත් කරගෙන නම්ඉන්නෙ, එයා කරා දුකක් පැමිණෙන්නෙ කොහොමද?#මගේ හිතත් ගල් පර්වතයක් වගෙයි. අකම්පිතයි.මගේ හිතත් රාග අරමුණුවලට ඇලෙන්නෙ නෑ. මගේහිතත් කෝප අරමුණුවලට කිපෙන්නෙ නෑ. මගේ හිත මේවිදිහට පත්වෙනකම්ම ධර්මය තුළමයි හිත දියුණු කළේ.ඉතිනං මං කරා දුකක් පැමිණෙන්නෙ කොහොමද?මෙය වනාහී ආයුෂ්මත් ඛිතක නම් රහත් මුනිඳුන් වදාළ ගාථාවන්ය. 
7. සේලිස්සරිය තෙරුන්ගේ ගාථා
තරු මල් මාලාවලින් බැබලෙන මේ සුන්දර රාත‍්‍රියෙතවමත් නිදාගන්ට කාලයක් නෑ. ජීවිතේ සැබෑ තත්වයදකින උදවියට නොනිදා භාවනා කිරීමටයි මේ රාත‍්‍රියසුදුසු.#එදා මාව ඇතා පිටින් වැටිච්ච වෙලාවෙ ඒ ඇතාමාව පාගල දැම්ම නම් අද මං නෑ. ඒ වුණත් මේ කෙලෙස්යුද්ධයෙන් පැරදිලා ජීවත් වෙනවාට වඩා මැරෙන එකමට උතුම්.මෙය වනාහී ආයුෂ්මත් සේලිස්සරිය නම් රහත් මුනිඳුන් වදාළගාථාවන්ය.
8. නිසභ තෙරුන්ගේ ගාථා
ආසාව ඇති වන ස්වභාවයෙන් පවතින, සිත ඇදීයන, මේ පංච කාම ගුණයන් අත්හැරල, ගිහි ජීවිතේ අත්හැරලා, ශ‍්‍රද්ධාවෙන්ම මහණ වෙන කෙනා සසර දුකඅවසන් කරනවා.#මට මරණය  ඕනෙත් නෑ. මට ජීවිතේ  ඕනෙත් නෑ.මං මේ බලාගෙන ඉන්නෙ හොඳ සිහියෙන් හොඳ නුවණින්සිත පිහිටුවා ගෙන පිරිනිවන් පාන දවස ගැනයි.මෙය වනාහී ආයුෂ්මත් නිසභ නම් රහත් මුනිඳුන් වදාළගාථාවන්ය.
9. උසභ තෙරුන්ගේ ගාථා
මං දැක්කෙ අමුතුම හීනයක්. මං කරේ දාගෙන හිටියෙ අඹ දළු පාට සිවුරක්. ඇතෙකු පිටේ වාඩිවෙලයිගමට පිණ්ඩපාතෙ ගියේ.#මහා ජනකාය ඉදිරියේ ලැජ්ජාවට පත්වෙලාඇතාගේ පිටෙන් බිමට බහින කොටම මට ඇහැරුණා. ඒවෙලාවෙ මට මං ගැන ම විශාල කලකිරීමක් ඇති වුණා.මං එතකොට අහංකාරකමින් මත් වෙලා හිටියේ. එහෙත්දැන් මා ආසවක්ඛය ඤාණය නම් වූ අරහත්වයට පත් වූකෙනෙක්.මෙය වනාහී ආයුෂ්මත් උසභ නම් රහත් මුනිඳුන් වදාළගාථාවන්ය.
10. කප්පටකුර තෙරුන්ගේ ගාථා
මේ කප්පටකුර භික්ෂුව තවමත් හිතන්නෙ පරණරෙදි කෑලි ගැන. පිරී ඉතිරී ගිය අමා තොටක් ළඟයි මෙයාඉන්නෙ. මෙයාගෙ මහණකම තවම තියෙන්නෙ නමටවිතරයි. ඒ වුණාට මෙයාට හොඳින් පුළුවන්කම තියෙනවාධ්‍යාන ඇති කරගන්ට.#පින්වත් කප්පටකුර, ඔය විදිහට නිදාගන්න නම්ලෑස්ති වෙන්න එපා! ඔය කණ් මුලට මේ අතින් පහරනොවැදේවා! පින්වත් කප්පට, මේ උතුම් ශ‍්‍රාවක සඟපිරිස මැද නින්ද යන ඔබ නින්දේ ප‍්‍රමාණයවත් දන්නෙනෑ.මෙය වනාහී ආයුෂ්මත් කප්පටකුර නම් රහත් මුනිඳුන් වදාළගාථාවන්ය.හතරවෙනි වර්ගය නිමා විය.




5. පස්වෙනි වර්ගය
1. කුමාරකස්සප තෙරුන්ගේ ගාථා
ඇත්තෙන්ම බුදු රජාණන් වහන්සේලා ආශ්චර්යයි!මේ ශ‍්‍රී සද්ධර්මයත් ආශ්චර්යයි! ශාස්තෘ සම්පත්තියආශ්චර්යයි! එනිසාමයි ශ‍්‍රාවකයන්ට මේ ආශ්චර්යවත්ධර්මය සාක්ෂාත් කරන්නට පුළුවන්කම තියෙන්නේ.#මේ පංච උපාදානස්කන්ධ ජීවිතය අසංඛෙයි්‍ය කල්පගණනක් තිස්සේම මට ලැබිච්ච එකක්. ඒ ජීවිත අතරින්මේ ජීවිතේ විතරයි අවසාන ජීවිතය වුණේ. මේක මගේඅන්තිම සිරුර. ඉපදෙන මැරෙන සංසාරය හැදෙනපුනර්භවයක් නම් මට ආයෙමත් නෑ.මෙය වනාහී ආයුෂ්මත් කුමාරකස්සප නම් රහත් මුනිඳුන් වදාළගාථාවන්ය.
2. ධම්මපාල තෙරුන්ගේ ගාථා
තරුණ භික්ෂුවක් ඉන්නවා. හරිම වීරියවන්තයි. බණභාවනාවේ යෙදෙන්නේ හරිම උත්සාහයෙන්. ලෝකයමනිදාගෙන සිටිද්දී ඔහු නිදාගන්නෙ නෑ. භාවනා කරනවා.ඔහුගේ ජීවිතය හිස් එකක් නම් නොවේ.#එනිසා බුද්ධිමත් භික්ෂුව ශ‍්‍රද්ධාවන්තයි. සීලවන්තයි.තෙරුවන් ගැන ප‍්‍රසාදයෙන් ඉන්නෙ. ධර්මාවබෝධයත්ඇති කර ගන්නවා. ඒ නිසයි එයා බුදු සසුන තුළ වීරියකරන්නේ. මෙය වනාහී ආයුෂ්මත් ධම්මපාල නම් රහත් මුනිඳුන් වදාළගාථාවන්ය.
3. බ‍්‍රහ්මාලි තෙරුන්ගේ ගාථා
කාටද තියෙන්නෙ දමනය කළ ඉඳුරන්? රියැදුරෙක්අශ්වයන්ව හොඳ හැටියට දමනය කරගත්තා වගේ. කාටදතියෙන්නෙ මාන්නය නැති, කෙලෙස් නැති, අකම්පිතහිතක්? කාටද දෙවියනුත් කැමති?#මා තුළයි තියෙන්නෙ දමනය කළ ඉඳුරන්. රියැදුරෙක්අශ්වයන්ව හොඳ හැටියට දමනය කරගත්ත වගේ. මටතියෙන්නෙ මාන්නය නැති කෙලෙස් නැති අකම්පිත හිතක්.මට තමයි දෙවියනුත් කැමති.මෙය වනාහී ආයුෂ්මත් බ‍්‍රහ්මාලි නම් රහත් මුනිඳුන් වදාළගාථාවන්ය.
4. මෝඝරාජ තෙරුන්ගේ ගාථා
හමේ පාට නම් ලස්සන නෑ තමයි. ඒ වුණාට ඒභික්ෂුවට තියෙන්නෙ ලස්සන හිතක්. පින්වත් මෝඝරාජ,ඔබ තුළ තියෙන්නේ හොඳින් සමාධිගත වෙච්ච හිතක්.භික්ෂුවක් වන ඔබ මේ හිම වැටෙන සීත කාලේ, රාත‍්‍රීකාලෙ කොහොමද ගත කළේ?#මං අහල තියෙනවා මුළු මගධ ජනපදයමගොවිතැනින් සරුසාරයි කියල. ඉතින් සුවසේ ජීවත් වෙනඅනිත් අය වගේ තමයි, මාත් පිදුරු කුටියක සුවසේ ගතකළා.මෙය වනාහී ආයුෂ්මත් මෝඝරාජ නම් රහත් මුනිඳුන් වදාළ ගාථාවන්ය.
5. විසාඛපඤ්චාලපුත්ත තෙරුන්ගේගාථා
එයා තමන් ව හුවා දක්වන කෙනෙක් නොවේ.අනුන්ව හෙළා දමන්නෙත් නෑ. රහතන් වහන්සේලා එක්කගැටෙන්ට යන්නෙත් නෑ. පිරිස මැද තමන්ගෙ ගුණකියන්නෙත් නෑ. චපල කෙනෙකුත් නොවේ. ප‍්‍රමාණයදැනගෙනයි කතා කරන්නෙ. යහපත් පැවැත්මක් තියෙන්නෙ.#වැඩිහිටි පැවිදි උතුමන් ධර්මයට කීකරුයි. ඉතාසූක්‍ෂම වූ නිපුණ වූ සද්ධර්මයේ අර්ථ දන්නවා. ප‍්‍රඥාවඇති කර ගැනීමටත් දක්ෂයි. ඒ උතුමන් ඇසුරු කරනභික්ෂුවකට අමා නිවන ලැබීම දුර්ලභ දෙයක් නොවේ.මෙය වනාහී ආයුෂ්මත් විසාඛපඤ්චාලපුත්ත නම් රහත්මුනිඳුන් වදාළ ගාථාවන්ය.
6. චූළක තෙරුන්ගේ ගාථා
ඒ මොණරුන්ගේ බෙල්ල නිල් පාටයි. ලස්සනපිල් කලඹක් තියෙනවා. හොටත් ලස්සනයි. ඒ මොණරුලස්සනට නාද කරනවා. මේ පොළොව පවා තණකොළවලින් වැහිලා තියෙන්නේ. ලස්සන නිල් පාටින්ගලා බහින වතුර ටිකත් හරි අගෙයි. අහසේ තියෙනවළාකුළුත් ලස්සනයි.#ලස්සන හිතක් තියෙන කෙනාගේ ස්වභාවයත් මේවගේ තමයි. ඒ නිසා ධ්‍යාන වඩන්න. සම්බුදු සසුනකපිහිටල කෙලෙසුන්ගෙන් නිදහස් වෙන්ට තියෙන එක කොයිතරම් හොඳද. දැකීමට දුෂ්කර වූ ඒ සුදෝ සුදු අමානිවන සිතින් ස්පර්ශ කරන්නට  ඕනෙ.මෙය වනාහී ආයුෂ්මත් චූළක නම් රහත් මුනිඳුන් වදාළ ගාථාවන්ය.
7. අනුපම තෙරුන්ගේ ගාථා
මේ හිත මෙච්චර දුර ආවෙ භවයෙහි සතුටු වෙවී.දුක නැමති උලෙහි හිඳුවා තිබූ දෙයක් වගෙයි. මේ හිත,කිසිම අර්ථයක් නැති දුක නමැති හුල තියෙන්නෙ යම්තැනකද, එතනමයි මේ හිත ඇලෙන්නෙ.#ඒයි හිත, උඹ පව්කාරයෙක් කියලයි මං කියන්නෙ.මට ද්‍රෝහී වෙච්ච හිත කියලයි මං උඹට කියන්නෙ. ඉතාමත්දුර්ලභ වූ ශාස්තෘන් වහන්සේ දැන් උඹට මුණ ගැහුණා.දැන් ඉතින් උඹ මාව අයහපතෙහි යොදවන්ට එපා!මෙය වනාහී ආයුෂ්මත් අනුපම නම් රහත් මුනිඳුන් වදාළගාථාවන්ය.
8. වජ්ජිත තෙරුන්ගේ ගාථා
මං බොහෝ කලක් මුළුල්ලේ මේ සංසාරෙ සුගතිදුගතිවල වැටි වැටී ඇවිද ගෙන ගියා. එහෙම වුණේ මේචතුරාර්ය සත්‍ය ධර්මය අවබෝධ කරගන්ට බැරිවඅන්ධබාල පෘථග්ජනයෙක් වෙලා හිටිය නිසා.#අප‍්‍රමාදීව ධර්මයේ හැසිරුන නිසා සංසාරය නැතිකරල දැම්මා. සුගති දුගති ඔක්කොම නැති කරල දැම්මා.දැන් ඉතින් මට ආයෙමත් පුනර්භවයක් හැදෙන්නෙ නෑ. මෙය වනාහී ආයුෂ්මත් වජ්ජිත නම් රහත් මුනිඳුන් වදාළගාථාවන්ය.
9. සන්ධිත තෙරුන්ගේ ගාථා
ඒ ඇහැටු ගස තද කොළ පාට පත‍්‍ර හොඳින් වැඩුණුගහක්. ඉතින් මං ඒ ගස් සෙවණෙ තමයි භාවනා කළේ.බුද්ධානස්සති සඤ්ඤාව එතැනදි මං ඇති කරගත්තේ.#මීට කල්ප තිස් එකකට කලින් මං දියුණු කරලතියෙන්නෙ බුද්ධානුස්සති සඤ්ඤාවයි. ඉතින් ඒ භාවනාවමමුල් කර ගෙන අරහත්වයට පත් වෙන්ට මට පුළුවන්වුණා.මෙය වනාහී ආයුෂ්මත් සන්ධිත නම් රහත් මුනිඳුන් වදාළගාථාවන්ය.

පස්වෙනි වර්ගය නිමා විය.

දෙවෙනි නිපාතය නිමා විය.(ගාථා දෙක බැගින් වදාළ කොටස නිමා විය)

3. තුන්වෙනි නිපාතය


1. අග්ගික භාරද්වාජ තෙරුන්ගේ ගාථා
#මං වනාන්තරේ හිටියෙ ගිනි පූජා කර කර. සසරින්මිදෙන්ට හිතාගෙන ගියේ වැරදි පාරක. නිවනට යන මගදන්නෙ නැති නිසා අත්තකිලමථානුයෝගයට වැටිල මංහරියට තපස් කළා. පලක් වුණේ නෑ.
#එහෙත් මේ බුද්ධ ශාසනයේ ආශ්චර්ය බලන්න.මං දැන් ඒ අමා නිවන් සුව ලබාගත්තෙ සුවසේමයි. ත‍්‍රිවිද්‍යාවලබාගත්තා. බුද්ධ ශාසනය සම්පූර්ණ කරගත්තා.
#ඉස්සර මං සම්මුතියෙන් විතරයි බ‍්‍රාහ්මණයෙක්වෙලා හිටියේ. එහෙත් දැන් මං ඇත්තටම බ‍්‍රාහ්මණයෙක්.ත‍්‍රිවිද්‍යාවම තියෙන කෙනෙක්. කෙලෙස් සෝදල දාපුකෙනෙක්. යහපතට පැමිණි කෙනෙක්. ධර්මයේ කෙළවරටපැමිණි කෙනෙක්.මෙය වනාහී ආයුෂ්මත් අග්ගිකභාරද්වාජ නම් රහත්මුනිඳුන් වදාළ ගාථාවන්ය.
2. පච්චය තෙරුන්ගේ ගාථා
#මං මහණ වෙලා හරියටම පස් දවසයි. තවමඅරහත්වය පිණිස නිවන් මගේ පුහුණු වෙන කෙනෙක්.ඉතින් මං කුටියට ගිහින් මෙන්න මේ විදිහට අධිෂ්ඨානයක්ඇති කරගත්තා.
#මේ තණ්හාව නමැති හුල උදුරා දමන තාක්ම මංදානෙ ගන්නෙ නෑ. කිසිම දෙයක් පානය කරන්නෙත් නෑ.කුටියෙන් පිටතට යන්නෙත් නෑ. මේ ශරීරය එක ඇළයකටහරි හාන්සි කරවල නිදාගන්නෙත් නෑ.
#බලන්න, මං කොයිතරම් දැඩි වීරියක්ද ගත්තෙකියලා. ඉතින් මාත් ත‍්‍රිවිද්‍යාව ලබාගත්තා. බුදු සසුනසම්පූර්ණ කරගත්තා.මෙය වනාහී ආයුෂ්මත් පච්චය නම් රහත් මුනිඳුන් වදාළගාථාවන්ය. 
3. බක්කුල තෙරුන්ගේ ගාථා
#ඉස්සෙල්ලාම කරන්ට  ඕනෙ දේ අත්හැරල දාලාඑයා හිතුවොත් ඒක පස්සෙ කරනවා කියල සැපයක් ලබාගන්ට පුළුවන් අවස්ථාව ඔහුගෙන් ගිලිහී යනවා. අන්තිමටඑයා පසුතැවෙනවා.
#යමක් කරනවා නම් ඒක තමයි එයා කියන්ට  ඕනෙ.යමක් කරන්නෙ නැත්නම් ඒක එයා කියන්ට  ඕනෙ නෑ.ක‍්‍රියාවෙන් තොරව කථාව විතරක් තියෙන උදවියටබුද්ධිමත් අය ප‍්‍රශංසා කරන්නෙ නෑ.
#ඇත්තෙන්ම සම්බුදු සමිඳාණන් වදාළ ඒ අමා නිවනතමයි උතුම්ම සැපය. දුක් නිරුද්ධ වෙන්නෙ අන්න එතනයි.එතන ශෝකයක් නෑ. කෙලෙසීමක් නෑ. සැබෑම රැකවරණයෙන් යුක්තයි.මෙය වනාහී ආයුෂ්මත් බක්කුල නම් රහත් මුනිඳුන් වදාළගාථාවන්ය.
4. ධනිය තෙරුන්ගේ ගාථා
#මහණ ජීවිතේ දියුණුවක් ලබන්ට කැමති කෙනා,සුවසේ සිටින්ට කැමති කෙනා, බුදු සමිඳුන්ගේ ශ‍්‍රාවකපිරිස උදෙසා ලැබෙන සිවුරු දන් පැන් ආදියට අපහාසකරන්ට හොඳ නෑ.
#මහණ ජීවිතයේ දියුණුවක් ලබන්ට කැමති කෙනා,සුවසේ සිටින්ට කැමති කෙනා, තාවකාලික අදහසින්මයි,කුටියක් පරිහරණය කළ යුත්තේ. මී ගුලකට රිංගනසර්පයෙක් වගේ. 
#මහණ ජීවිතේ දියුණුවක් ලබන්ට කැමති කෙනාසුවසේ සිටින්ට කැමති කෙනා, ලැබිච්ච දේකින් සතුටුවෙන්න  ඕනෙ. ‘පමා නොවී ධර්මයේ හැසිරීම’ නම් වූඑකම ‘ගුණය’ දියුණු කරගන්නට  ඕනෙ.මෙය වනාහී ආයුෂ්මත් ධනිය නම් රහත් මුනිඳුන් වදාළගාථාවන්ය.
5. මාතංගපුත්ත තෙරුන්ගේ ගාථා
#දැන් හරිම සීතලයි. දැන් ගොඩක් රස්නෙයි. දැන්ගොඩක් හවස් වෙලා. මෙහෙම කිය කියා තමන්ගේ දියුණුවපිණිස තියෙන කාලය අතපසු කරගන්න මිනිස්සු ඉන්නවා.ඒ උදවිය දුර්ලභව ලැබුණු මේ අවස්ථාවත් අතපසුකරගන්නවා.
#ඔය සීතල - රස්නෙ කියන දේවල් තණකොළගහක් තරමටවත් ගණන් ගන්ට හොඳ නෑ. එයා සැපයෙන්පිරිහෙන්නෙ නෑ පුරුෂයෙක් කළ යුතු විදිහට වැඩ කළොත්.
#මම නම් ඔය හී තණ, කුස තණ, වැලූත්, සැවැන්දරා,මුදු තණ, බබුස් තණ දුරින්ම දුරු කරනවා. චිත්තවිවේකයමයි පුරුදු කරන්නෙ.මෙය වනාහී ආයුෂ්මත් මාතංගපුත්ත නම් රහත් මුනිඳුන් වදාළගාථාවන්ය.
6. ඛුජ්ජසෝභිත තෙරුන්ගේ ගාථා
#පාටලීපුත‍්‍ර නගරයේ නෙ ශ‍්‍රමණයන් වහන්සේලාවැඩ ඉන්නේ. ලස්සනට බණ කියන්ටත් පුළුවන්. ධර්මයපිළිබඳව හොඳ බහුශ‍්‍රැතභාවයකුත් තියෙනවා. විහාරයේ දොරටුව ළඟ ඉන්න ආයුෂ්මත් ඛුජ්ජසෝභිතත් ඒ ශ‍්‍රමණයන්අතර කෙනෙක්.
#පාටලීපුත‍්‍ර නගරයේනෙ ශ‍්‍රමණයන් වහන්සේලා වැඩඉන්නෙ. ලස්සනට බණ කියන්ටත් පුළුවන්. ධර්මය පිළිබඳවහොඳ බහුශ‍්‍රැතභාවයකුත් තියෙනවා. ඒ ශ‍්‍රමණයන් අතරකෙනෙක් වන ආයුෂ්මත් ඛුජ්ජසෝභිත දොරටුව ළඟටආවෙ හුළෙඟ් පාවෙලා ආවා වගේ ඉර්ධි බලයෙන්.
#කෙලෙස් නැසීම කියන්නෙ යහපත් යුද්ධයක්.ගුණධර්ම රකිනවා කියන්නෙ යහපත් යාගයක්, ඒ කෙලෙස්යුද්ධය දිනාගෙන, මේ උතුම් ජීවිතයත් පුරුදු පුහුණුකරගෙන තමයි මේ සැප විඳින්නෙ.මෙය වනාහී ආයුෂ්මත් ඛුජ්ජසෝභිත නම් රහත් මුනිඳුන්වදාළ ගාථාවන්ය.
7. වාරණ තෙරුන්ගේ ගාථා
#මේ ලෝකයේ මිනිසුන් අතර යම් කෙනෙක්ප‍්‍රාණඝාතය කරනවා නම් එයා මෙලොව - පරලොවකියන දෙකෙන්ම පිරිහිලා යනවා.
#එනමුත් යම් කෙනෙක් මෛත‍්‍රී සිතකින් යුතුව හැමසතුන් කෙරෙහිම සානුකම්පිත වෙනවා නම්, අන්න ඒතැනැත්තා ඒ නිසාම ගොඩක් පින් කරගන්නවා.
#සුභාෂිත වූ මේ සද්ධර්මය තමයි ඉගෙන ගතයුත්තේ. උතුම් ශ‍්‍රමණයන් වහන්සේලාවයි ඇසුරු කළයුත්තේ. හුදෙකලාවේමයි ඔහු වාසය කරන්නේ. හිතේසංසිඳීම පිණිසමයි හික්මෙන්නෙ. මෙය වනාහී ආයුෂ්මත් වාරණ නම් රහත් මුනිඳුන් වදාළගාථාවන්ය.
8. පස්සික තෙරුන්ගේ ගාථා
#මෙහි ශ‍්‍රද්ධාව නැති ඤාති පිරිස වෙනුවෙන් එකමඤාතියෙක් සිටියොත්, ශ‍්‍රද්ධාවන්ත වූත්, ඤාණවන්ත වූත්අන්න ඒ තැනැත්තා ධර්මයෙහි පිහිටල සිල්වත්ව ඉන්නනිසා සියලූ ඤාතීන්ගේ යහපතට ඒක හේතුවෙනවා.
#මං ඒ ඤාතීන්ට චෝදනා කෙළේ අනුකම්පාවෙන්මයි. ඒ උදවියත් ඤාති පේ‍්‍රමය නිසා මගේ අවවාදවලපිහිටියා. භික්ෂූන් වහන්සේලාට ඇප උපස්ථාන කළා.
#මගේ මෑණියොත්, සහෝදරයනුත් කලූරිය කරලදෙව්ලොව ඉපදුණේ. දැන් ඒ උදවිය කැමැති සැප ලබාගෙන හරිම සතුටින් ඉන්නෙ.මෙය වනාහී ආයුෂ්මත් පස්සික නම් රහත් මුනිඳුන් වදාළගාථාවන්ය.
9. යසෝජ තෙරුන්ගේ ගාථා
#ඒ තැනැත්තාගේ අත්පා කලූ වැල් පුරුක් වගේ.ගොඩක් කෙට්ටුයි. නහරවැල් පවා ඉලිප්පිලා තියෙනවා.හැබැයි ඒ කෙනා ආහාරයේ අර්ථය දන්නවා. ඔහුට අදීනමනසක් තියෙනවා.
#ඔහු භාවනා කරන්ට යන්නෙ අරණ්‍යයේ මහා වනයමැදට. එහිදී ලේ බොන මැසි මදුරුවන් ඔහුව වට කරගෙනපහර දෙනවා. එතකොට ඔහු ඉතා හොඳ සිහියෙන්ඉවසාගෙන ඉන්නවා. යුද්ධ භූමියට පැමිණුන හස්තිරාජයෙක් වගේ.
#තනියම වාසය කරන එක බ‍්‍රහ්මයෙක් වගේ.දෙන්නෙක් හිටියොත් දෙවියන් වගේ. තුන් දෙනෙක්හිටියොත් ගමක් වගේ. ඊට වැඩි වුණොත් ඉතින්කෝලාහලයක් තමයි.මෙය වනාහී ආයුෂ්මත් යසෝජ නම් රහත් මුනිඳුන් වදාළගාථාවන්ය.
10. සාටිමත්තිය තෙරුන්ගේ ගාථා
#ඉස්සර ඔබ තුළ මං ගැන ශ‍්‍රද්ධාවක් තිබුණා. ඒත්අද ඊට වෙනස්. ඒ ශ‍්‍රද්ධාව පෙනෙන්ට නෑ. ඔබ යමක්කරගත්තා නම් ඒක ඔබටම වේවා! ඔබ හිතන ආකාරයේදුෂ්චරිතයක් මා තුළ නෑ.
#පෘථග්ජන උදවියගේ ශ‍්‍රද්ධාව අනිත්‍ය එකක්මයි. ඒශ‍්‍රද්ධාව මොහොතකින් වෙනස් වෙනවා. මං ඒක හොඳටදැකල තියෙනවා. වෙලාවකට ඒ උදවිය පැහැදිලා සතුටුවෙනවා. තවත් වෙලාවකදි අපැහැදිලා කලකිරෙනවා. ඉතින්ඒකෙදි පිරිහී යන්නෙ මුනිවරයා කියල හිතනවද?
#මුනිවරයාට ගෙයක් පාසා බත් ටික ටික නමුත්පැහෙනවා. ඒ නිසා මම පිණ්ඩපාතෙ කරගෙන ජීවත්වෙනවා. තවමත් මගේ දෙපා හයියයි.මෙය වනාහී ආයුෂ්මත් සාටිමත්තිය නම් රහත් මුනිඳුන් වදාළගාථාවන්ය.
11. උපාලි තෙරුන්ගේ ගාථා 
#ගිහිගෙය අත්හැරල ශ‍්‍රද්ධාවෙන්ම ශාසනයටපැමිණිච්ච නවක භික්ෂුව පිරිසිදු ජීවිතයක් ගෙවන්ට  ඕනෙ.වීරියවන්ත වෙන්ට  ඕනෙ. කළ්‍යාණමිත‍්‍රයන් වහන්සේලාඇසුරු කරන්ට  ඕනෙ.
#ගිහි ගෙය අත්හැරල ශ‍්‍රද්ධාවෙන්ම ශාසනයටපැමිණිච්ච නවක භික්ෂුව සංඝයා ඇසුරේම වසන්ට  ඕනෙ.හොඳට ධර්ම විනය ඉගෙන ගන්ට  ඕනෙ.
#ගිහිගෙය අත්හැරල ශ‍්‍රද්ධාවෙන්ම ශාසනයටපැමිණිච්ච නවක භික්ෂුව කැප අකැප දේවල් හඳුනාගැනීමට දක්ෂ වෙන්ට  ඕනෙ. තණ්හාව පෙරට නොගෙනවාසය කරන්ට  ඕනෙ.මෙය වනාහී ආයුෂ්මත් උපාලි නම් රහත් මුනිඳුන් වදාළගාථාවන්ය.
12. උත්තරපාල තෙරුන්ගේ ගාථා
#හොඳ නරක තෝරා ගැනීමට මෙතරම් නුවණතියෙන මාවත් ලෝකයා මෝහනයට පත්කළ පංච කාමගුණයන් පහළට ඇදලා දැම්මා.
#මේ පංච කාමය කියන්නේ මාරයා විසින් සත්වයාගොදුරු කරගන්න තැන. ඉතින් මමත් මේ පංච කාමයටගොදුරු වුණා. රාගය නමැති හුලෙන් පහර කෑවා. නමුත්අන්තිමේදී මට පුළුවන් වුණා මාරයාගේ උගුලෙන් නිදහස්වෙන්ට.
#හැම කාම ආශාවක්ම මං නැති කරලා දැම්මා. හැමභවයක්ම නසා දැම්මා. උපත සලසන සංසාරය මෙතනින් ඉවරයි. දැන් ඉතින් මට ආයෙමත් පුනර්භවයක් නෑ.මෙය වනාහී ආයුෂ්මත් උත්තරපාල නම් රහත් මුනිඳුන් වදාළගාථාවන්ය.
13. අභිභූත තෙරුන්ගේ ගාථා
#දැන් මෙතන රැස්වුණ, පින්වත් ඤාතිවරුනි, ඔයාලාමං කියන දේ අහන්න. මං ඔයාලට බුදුසමිඳාණන්ගේධර්මය කියලා දෙන්නම්. ආයෙ ආයෙමත් ඉපදෙන්ටසිදුවීම නම් දුකක්මයි.
#ඒ නිසා වීරිය කරන්න. කම්මැලිකමෙන් අත්මිදෙන්න. බුදු සමිඳුන්ගේ අනුශාසනාව අනුගමනයකරන්න. බට පතුරුවලින් කළ ගෙයක් සුණු විසුණු කරලදාන ඇත් රජෙක් වගේ, මාරසේනාව නැතිකර දමන්න.
#යම් කෙනෙක් මේ ධර්ම විනයේ අප‍්‍රමාදීවහැසිරුණොත් ඉපදෙන මැරෙන සංසාරය අත්හැර සියළුදුක් නිමාකරන්ට ඔහුට පුළුවන්.මෙය වනාහී ආයුෂ්මත් අභිභූත නම් රහත් මුනිඳුන් වදාළගාථාවන්ය.
14. ගෝතම තෙරුන්ගේ ගාථා
#සංසාරේ සැරිසරා යද්දී ආයෙ ආයෙමත් නිරයේඉපදුණා. පේ‍්‍රත ලෝකයේ ඉපදුනා. තිරිසන් ලෝකයේඉපදුණා. බොහෝ කලක් මුළුල්ලේ අනන්ත දුක් දොම්නස්වින්ඳා.
#ඔය අතරේ වරින් වර මිනිස් ලෝකෙටත් ආවා. දෙව් ලොවත් ඉපදුණා. රූපාවචර බ‍්‍රහ්ම ලෝකවලඅරූපාවචර බ‍්‍රහ්මලෝකවල නේවසඤ්ඤා ලෝකයේ,අසංඥතලයේ ඉපදිලා කාලෙ ගෙවිලා ගියා.
#මං දැන් දන්නවා, මේ සංස්කාරයන්ගේ හට ගැනීමහරසුන් දෙයක් බව. සකස් වෙන හැම දෙයකම ස්වභාවයනැසී වැනසී යාමයි. තමා වශයෙන් සිතාගෙන සිටිනසකස් වෙන දේවල් නුවණින් අවබෝධ කරගත්තා. මනාවසිහිය පිහිටුවා ගත්තා. ශාන්ත නිවන සාක්ෂාත් කළා.මෙය වනාහී ආයුෂ්මත් ගෝතම නම් රහත් මුනිඳුන් වදාළගාථාවන්ය.
15. හාරිත තෙරුන්ගේ ගාථා
#ඉස්සෙල්ලාම කරන්න  ඕනෙ දේ කල්දාලා ඒකපස්සෙ කරන්න නම් හිතාගෙන ඉන්නෙ, එයා ලබන්ටතියෙන සැපයෙන් පිරිහී යනවා. පස්සෙ ලැබෙන්නෙශෝකය විතරයි.
#යම් දෙයක් කරනවා නම් අන්න ඒ ගැන විතරයිකිව යුත්තේ. නොකරන දේවල් කියන්නට  ඕනෙ නෑ.නොකරන දේ කිය කියා ඉන්න උදවියට බුද්ධිමතුන් ප‍්‍රශංසාකරන්නෙ නෑ.
#සම්බුදු සමිඳාණන් වදාළ ඒ අමා නිවනඒකාන්තයෙන්ම සැපයෙකි. එතන තමයි හැම දුකක්මනැති වෙන තැන. එතන තමයි ශෝක රහිත තැන. කෙලෙස්රහිත තැන. කරදර නැති තැන.මෙය වනාහී ආයුෂ්මත් හාරිත නම් රහත් මුනිඳුන් වදාළගාථාවන්ය. 
16. විමල තෙරුන්ගේ ගාථා
#අමා නිවන අවබෝධ කරන්ට සිතන කෙනා පාපමිත‍්‍රයන්ව අත්හරින්ට  ඕනෙ. උත්තම පුද්ගලයන්ව සේවනයකරන්නටත්  ඕනෙ. ඒ උතුමන් අවවාදයේ පිහිටා සිටින්ටත් ඕනෙ.
#මුහුදට වැටිච්ච කෙනා කුඩා දර කැබැල්ලකටනැගගත්තොත් ගිලෙන්නේ මුහුදෙමයි. අන්න ඒ වගේකුසීතයා ඇසුරු කරන යහපත් පුද්ගලයත් පිරිහෙනවා.එනිසා හීන වීරිය ඇති කුසීත පුද්ගලයන්ව ආශ‍්‍රයෙන්ඈත් කළ යුතුයි.
#තනියම ජීවත්වන, දිවි දෙවැනි කොට ධර්මයේහැසිරෙන, ධ්‍යාන වඩන, පටන් ගත් වීරිය නිතර පවත්වනඋතුමන්වයි ඇසුරු කළ යුත්තේ.මෙය වනාහී ආයුෂ්මත් විමල නම් රහත් මුනිඳුන් වදාළ ගාථාවන්ය.තුන්වෙනි නිපාතය නිමා විය.(ගාථා තුන බැගින් වදාළ කොටස නිමා විය)

4. හතරවෙනි නිපාතය


1. නාගසමාල තෙරුන්ගේ ගාථා
#ඒ තැනැත්තිය නාටිකාංගනාවක්. ලස්සනට ඇඳලාආභරනවලින් සැරසිලා මල් මාලා පළඳගෙන හිටියේ.ඇඟ පුරාම සඳුන් කල්ක තවරාගෙන තිබුණා. මහ පාරේ තූර්යවාදන කරද්දී ඒ මැද ඇය නට නටා සිටියා.
#මං ඒ වෙලාවෙ මහ පාරට පිවිසුණේ පිණ්ඩපාතයපිණිසයි. ලස්සනට ඇඳ පැළඳගත් ආභාරණවලින් සැරසුණඇයව මං දැක්කා. මට හිතුණේ ඇය මාරයා විසින් අටවපුඋගුලක් වගෙයි.
#එනිසාම මට යෝනිසෝ මනසිකාරය ඇතිවුණා.කාමයේ ආදීනව ප‍්‍රකට වුණා. අවබෝධයෙන් යුතුවමයි,කලකිරීමෙහි සිත පිහිටියේ.
#එකරුණ මුල් කරගෙන මගේ සිත කෙලෙසුන්ගෙන්නිදහස් වුණා. ධර්මයේ ආශ්චර්ය බලන්න. මාත් ත‍්‍රිවිද්‍යාවලබාගත්තා. බුදු සසුන සම්පූර්ණ කරගත්තා.මෙය වනාහී ආයුෂ්මත් නාගසමාල නම් රහත් මුනිඳුන්වදාළ ගාථාවන් ය.
2. භගූ තෙරුන්ගේ ගාථා
#මං හිටියේ හරිම නිදිමතෙන්. කුටියෙන් එළියටආවෙත් නිදිමතේමයි. සක්මන් කරන්ට හිතාගෙන සක්මනටගොඩවෙද්දී, එතනම ඇදගෙන වැටුණා.
#මං ආයෙමත් නැගිට්ටා. අත් පාවල වැලි පිස දැම්මා.සක්මනට ගොඩ වුණා. හිත හදාගෙන සක්මන් කළා.මනා කොට සිත එකඟ කරගත්තා.
#ඒ තුළින්ම යෝනිසෝ මනසිකාරය ඇති වුණා.ප‍්‍රකට වුනේ සංස්කාරයන්ගේ ආදීනවමයි. අවබෝධයෙන්යුතුවම කලකිරීමෙහි සිත පිහිටියා. 
#මගේ සිත එනිසාම කෙලෙසුන් ගෙන් නිදහස් වුණා.මේ ධර්මයේ ආශ්චර්ය බලන්න. මාත් ත‍්‍රිවිද්‍යාව ලබාගත්තා.බුද්ධ ශාසනය සම්පූර්ණ කරගත්තා.මෙය වනාහී ආයුෂ්මත් භගූ නම් රහත් මුනිඳුන් වදාළගාථාවන් ය.
3. සභිය තෙරුන්ගේ ගාථා
#අපි කවුරුත් මැරෙන උදවිය බව බොහෝ දෙනෙක්දන්නෙ නෑ. එහෙත් යම් කෙනෙක් තේරුම් ගත්තොත්තමනුත් මැරෙන බව එනිසාම මේ කෝලාහල සංසිඳෙනවා.
#මේ ඇත්ත තත්වය දන්නෙ නැති උදවියකල්ගෙවන්නේ නොමැරෙන අය හැටියට හිතාගෙනයි.එහෙත් යමෙක් මේ යථාර්ථය දන්නවා නම්,කෙලෙසුන්ගෙන් රෝගී වෙච්ච සමාජය තුළ එයා නීරෝගීවසිටිනවා.
#බොළඳ වැඩ පිළිවෙලකින්, කිලිටි මතවාද ඇතිව‍්‍රත සමාදානයෙන්, අපිරිසිදු බඹසරින් උසස් දියුණුවක්ලබන්ට බැහැ.
#යමෙක් තුළ සබ‍්‍රහ්මචාරීන් වහන්සේලා ගැනගෞරවයක් නැති නම් එයා සද්ධර්මයෙන් ඈත් වෙනවා.අහසට පොළොව වගෙයි.මෙය වනාහී ආයුෂ්මත් සභිය නම් රහත් මුනිඳුන් වදාළගාථාවන්ය.
4. නන්දක තෙරුන්ගේ ගාථා 
#ඔය ශරීරයේ පිරිලා තියෙන්නේ අශූචි. හමන්නේදුගඳ. ඉන්නේ මාරයාගේ පැත්තේ. කෙලෙස් වෑහෙනතැනැත්තිය, ඔබට නින්දා වේවා! ඔබේ ඔය ශරීරයේතිබෙන්නේ දොරටු නවයක්. ඒ හැම දොරටුවකින්ම අශූචිවැගිරෙනවා.
#ඉස්සර විදිහට විහිළුවට ගන්ට එපා! තථාගතශ‍්‍රාවකයින් හා ගැටෙන්න එපා! උන්වහන්සේලාගේ සිත්තුළ දිව්‍ය සැපයටවත් ආශාවක් නෑ. මිනිස් සැපයටනොඇලීම ගැන කවර කථාද?
#නුවණක් නැතිව, වැරදි විදිහට හිතන, මුලාවෙන්වැඞී ගිය බොළඳ ජනයාට නම් ඔය දේවල් හොඳයි.මාරයාගේ උගුලට ඒගොල්ල ඔක්කොම හසුවෙලයි ඉන්නෙ.
#ඒ වුණාට රාගයත්, ද්වේෂයත්, අවිද්‍යාවත් නැතිකරල දාපු කම්පා නොවෙන සිතක් තියෙන උදවිය එහෙමනෙවෙයි. තණ්හාව නමැති වර පට කඩා බිඳ දමල තියෙනනිසා ඒ උදවිය කාමයට ඇලෙන්නෙ නෑ.මෙය වනාහී ආයුෂ්මත් නන්දක නම් රහත් මුනිඳුන් වදාළගාථාවන්ය.
5. ජම්බුක තෙරුන්ගේ ගාථා
#අවුරුදු 55ක්ම නිරුවත් ශරීරයේ දූවිලි තවරාගෙනයිමං හිටියේ. මාසයකට එක වේලක් ආහාර බින්දුවක් දිවමත තියල බත් අනුභව කළා. කෙස් රැවුල් උදුරා දැම්මා.
#වාඩිවෙන ආසන ප‍්‍රතික්ෂේප කළා. තනි කකුලෙන්හිටගෙන හිටියා. වියලි අශූචි තමයි අනුභව කළේ. කිසිමආරාධනාවක් භාරගත්තේ නෑ. 
#මේ විදිහට බොහෝ අපායගාමී පව් තමයි කළේ.කෙලෙස් සැඩ පහරේ ගිලෙමින් යද්දී බුදු සමිඳාණන්සරණ යන්ට ලැබුණා.
#උතුම් තිසරණය වෙත මගේ පැමිණීම ගැනබලන්න. ධර්මයේ ආශ්චර්ය බලන්න. මාත් ත‍්‍රිවිද්‍යාවලබාගත්තා. බුදු සසුන සම්පූර්ණ කරගත්තා.මෙය වනාහී ආයුෂ්මත් ජම්බුක නම් රහත් මුනිඳුන් වදාළගාථාවන්ය.
6. සේනක තෙරුන්ගේ ගාථා
#මං ගයා තීර්ථයට ආවේ නැකත් කෙලියක්බලන්නටයි. ඇත්තෙන්ම මම ඇවිත් තියෙන්නේ නියමතැනට. එදා උතුම් වූ සදහම් දෙසමින් වැඩසිටින සම්බුදුසමිඳාණන්ව දැකගන්නට ලැබුණා.
#උන්වහන්සේ මහා ප‍්‍රඥාලෝකයෙන් යුක්තයි. ශ‍්‍රාවකජනයාට සැබෑම ආචාර්යවරයෙක්. තුන් ලොවටම අග‍්‍රයි.තුන් ලෝකයට නායකයාණන් උන්වහන්සේ තමයි. දෙව්මිනිසුන්ගේ මුනිවරයා. ඒ දර්ශනය පවා අසහාය දෙයක්.
#මහා හස්තිරාජයෙක් වගෙයි. මහා වීරියකින් යුක්තයි.මහා තේජසකින් යුක්තයි. කෙලෙස් රහිතයි. කෙලෙස්ඇත්තේම නෑ. කිසිම ආකාරයකින් බියක් නැති මාගේශාස්තෘන් වහන්සේව දැක බලා ගන්නට ලැබුණා.
#එහෙත් ඉස්සර නෙයෙක් මතවාදවලින් කිලිටි වෙලාදූෂණය වෙලා හිටිය මේ සේනකව ඒ සියලූ කෙලෙස්ගැටවලින් නිදහස් කරගත්තේ භාග්‍යවතුන් වහන්සේවිසින්මයි. මෙය වනාහී ආයුෂ්මත් සේනක නම් රහත් මුනිඳුන් වදාළගාථාවන්ය.
7. සම්භූත තෙරුන්ගේ ගාථා
#නුවණ නැති කෙනා ඉවසන්ට  ඕනෑ තැන කලබලවෙනවා. කලබල වෙන්ට  ඕනෑ තැන ඉවසනවා. අන්තිමේදීවැරදි විදිහට කටයුතු කරලා දුකට පත් වෙනවා.
#එයාගෙ දියුණුව පිරිහී යන්නේ කළුවර වේගෙනයන හඳක් වගේ. අපකීර්තියට පත්වෙලා යනවා. යහපත්මිතුරන්ද අමනාප වෙනවා.
#නුවණ තියෙන කෙනා ඉවසන්ට  ඕනෑ තැනඉවසනවා. කලබල වෙන්ට  ඕනෙ තැන කලබල වෙනවා.නුවණින් විමසා කටයුතු කරලා සැපයට පත් වෙනවා.
#එයාගෙ දියුණුව වැඩෙන්නෙ පිරීගෙන යන සඳක්වගේ. කීර්තිය පැතිරෙනවා. යහපත් මිතුරන් අමනාපවෙන්නෙ නෑ.මෙය වනාහී ආයුෂ්මත් සම්භූත නම් රහත් මුනිඳුන් වදාළගාථාවන්ය.
8. රාහුල තෙරුන්ගේ ගාථා
#(මට සිද්ධාර්ථ කුමාරයන්ගේ පුතා වෙන්ට ලැබුණා.දැන් බුදු සමිඳුන්ගේ ශ‍්‍රාවක පුතා වෙන්ටත් ලැබුණා.)දෙපැත්තෙන්ම පුතෙක් වෙන්ට මට වාසනාව ලැබුණා.එනිසා නුවණැති උතුමන් වහන්සේලා ‘රාහුල භද්‍ර’ කියලාමා අමතනවා. බුදු සමිඳාණන්ගේ ශ‍්‍රාවක පුත‍්‍රයෙක් වනමම දහම් ඇස ලබාගත්තා. 
#ආශ‍්‍රව නැති කරගත්තා. පුනර්භවය නැතිකර ගත්තා.අරහත්වයට පත්වුණා. ලෝකයාගේ පුද සත්කාරයටසුදුස්සෙක් වුණා. ත‍්‍රිවිද්‍යාවද ලැබුවා. ඒ අමා නිවනද ලබාගත්තා.
#එනමුත් බොහෝ සතුන් කාමයෙන් අන්ධවෙලාඉන්නේ. කෙලෙස් දැල තුළ පැටලිලා ඉන්නේ. තණ්හාවෙන්වැහිලා ඉන්නේ. ප‍්‍රමාදී ජනතාවගේ යහළුවා වන මාරයාටබැඳිලා ඉන්නේ. ඒ උදවිය දැලක හිරවුණ මාළුවන් වගේ.
#මම නං ඒ කාමයන් බැහැර කළා. මාර බන්ධනයකඩා බිඳ දැම්මා. තණ්හාව මුලින්ම උදුරා දැම්මා. සිහිල්වෙලා ගියා. නිවිලා ගියා.මෙය වනාහී ආයුෂ්මත් රාහුල නම් රහත් මුනිඳුන් වදාළගාථාවන්ය.
9. චන්දන තෙරුන්ගේ ගාථා
#එදා ගිහි කළ මගේ බිරිඳ, රත්තරන් ආභරණවලින්සැරසිලා සේවිකාවන් පිරිවරා ගෙන දරුවත් වඩාගෙනමා ළඟට ආවේ.
#පුතාගේ අම්මා ඒ විදිහට ආභරණවලින් සැරසිලාඇඳ පැළඳගෙන එනකොට, මට ඇයව පෙනුනේ මාරයාඅටවපු උගුලක් වගේ.
#ඒ තුළින්ම මට යෝනිසෝ මනසිකාරය ඉපදුණා.සංස්කාරයන්ගේ ආදීනව ප‍්‍රකට වුණා. අවබෝධයෙන් යුතුවකලකිරීමෙහි සිත පිහිටියා.
#එනිසාම මගේ සිත කෙලෙසුන් ගෙන් නිදහස් වුණා.සද්ධර්මයේ ආශ්චර්ය බලන්න. මා ති‍්‍රවිද්‍යාව ලබාගත්තා. බුදු සසුන සම්පූර්ණ කරගත්තා.මෙය වනාහී ආයුෂ්මත් චන්දන නම් රහත් මුනිඳුන් වදාළගාථාවන්ය.
10. ධම්මික තෙරුන්ගේ ගාථා
#ඇත්තෙන්ම ධර්මයේ හැසිරෙන කෙනාව රැකගන්නධර්මයට පුළුවන්. යහපත් ලෙස රැස් කරගත් ධර්මය තමයිසැප ලබාදෙන්නෙ. යහපත් ලෙස ධර්මය රැස්වීමේආනිශංසය මේකයි. ධර්මයේ හැසිරෙන කෙනා දුගතියකයන්නෙ නෑ.
#ධර්මයත්, අධර්මයත් යන දෙක විපාක වශයෙන්සමාන වෙන්නෙ නෑ. අධර්මයෙන් සත්වයා නිරය කරාගෙන යනවා. ධර්මයෙන් සත්වයා සුගතිය කරා ගෙනයනවා.
#එනිසා ධර්මයටමයි කැමති වෙන්න  ඕනෙ. අකම්පිතසිත් ඇති සුගතයන් වහන්සේගේ ධර්මය ගැන සතුටුවෙන්න  ඕනෙ. සුගතයන් වහන්සේගේ ධර්මයේ පිහිටනශ‍්‍රාවකයන්ට නුවණින් යුක්තව උතුම් සරණ ලබාගෙනනිවන කරා යන්ට පුළුවනි.
#කාමය කියන්නෙ තුවාලයක් වගේ එකක්. ඒකාමයේ මුල් ගලවලා දැම්මා. තණ්හා දැල සිඳ බිඳ දැම්මා.ඔහුගේ සංසාරය දැන් ඉවරයි. දැන් ඔහු තණ්හා රහිතකෙනෙක්. පෝය දවසෙ හැම දොස් රහිතව බබලන සඳක්වගේ.මෙය වනාහී ආයුෂ්මත් ධම්මික නම් රහත් මුනිඳුන් වදාළගාථාවන්ය. 
11. සප්පක තෙරුන්ගේ ගාථා
#ඒ කෙකිණියගේ අත් තටු සුදු නෙළුමේ පාටින්යුක්තයි. කළු වළාකුලට බිය වෙලා ඇය තැති ගත්තා.ඉන්න තැනක් සොයාගෙන ඈ ඉගිලී යන වෙලාවට මේ‘අජකරණී’ නදිය මගේ සිත ඇදගන්නවා.
#කෙකිණියගේ අත්තටු සුදු නෙළුමේ පාටින් යුක්තයි.කළු වළාකුලට බිය වෙලා ඇය තැති ගත්තා. ඇයටසැඟවෙන්න තැනක් නෑ. සැඟවෙන්න තැනක් සොයමින්ඇය පලායන කලට ‘අජකරණී’ නදිය මගේ සිත්ඇදගන්නවා.
#ගංතෙර දෙපැත්තේ ජම්බු ගස් තියෙනවා. ඒවාසතුටු නොකරන්නේ කාවද? මගේ ලෙන පිටිපස්සේතියෙන ඒ ජම්බු ගස් පළාතම ලස්සන කරනවා.
#ගෙම්බන් නාද කරන්නේ ගාම්භීර විදිහට. ඒගොල්ලසර්පයන්ගෙන් බේරිලා ඉන්න නිසා වෙන්න ඇති. මේකාලයේ කඳු ගංගා වෙන් වෙලා තියෙන කාලයක් නොවේ.‘අජකරණී’ නදිය කියන්නේ කෙම්බිමක්. හැම අතින්මලස්සනයි. රමණීයයි.මෙය වනාහී ආයුෂ්මත් සප්පක නම් රහත් මුනිඳුන් වදාළගාථාවන්ය.
12. මුදිත තෙරුන්ගේ ගාථා
#ඇත්තෙන්ම මං මහණ වුණේ නැති බැරිකම නිසා.ඒ වුණාට උපසම්පදාව ලැබුණට පස්සේ මගේ හිතේ ලොකු ශ‍්‍රද්ධාවක් අති වුණා. ගොඩක් වීරිය අරගෙන උත්සාහකළා.
#ඒකාන්තයෙන්ම මේ ශරීරය බිඳී යේවා! මේ මස්ගොබ විසිරීයේවා! මගේ දණහිස් දෙකෙන් මේ කෙණ්ඩාදෙක ගිලිහී යේවා!
#මේ සිතේ තියෙන තණ්හාව නමැති හුල උදුරාදමන තාක් මම කිසිදෙයක් වළඳන්නේ නෑ. කිසිදෙයක්පානය කරන්නෙත් නෑ. මේ කුටියෙන් එළියට යන්නෙත්නෑ.
#මං වාසය කළේ ඒ විදිහට. මගේ වීර්ය පරාක‍්‍රමයදෙස බලන්න. මා ත‍්‍රිවිද්‍යාව ලබා ගත්තා. බුදු සසුනසම්පූර්ණ කරගත්තා.මෙය වනාහී ආයුෂ්මත් මුදිත නම් රහත් මුනිඳුන් වදාළගාථාවන්ය.හතරවෙනි නිපාතය නිමා විය.(ගාථා හතර බැගින් වදාළ කොටස නිමා විය)

5. පස්වෙනි නිපාතය


1. රාජදත්ත තෙරුන්ගේ ගාථා
#මම භික්ෂුවක්. ඉතින් එදා මං අමු සොහොනටගියා. සොහොනේ අත්හැර දමා තිබුණේ ස්ත‍්‍රියකගේ මළසිරුරක්. ඒ මළ කුණ පුරා පණුවක් පිරී ඉතිරී තිබුණා.පණුවන් එය කා දමමින් තිබුණා. 
#මේ වගේ පාපී වූ මළ කුණක් දකින කොටසාමාන්‍යයෙන් ඇති වන්නේ පිළිකුලක්. එහෙත් මට වුණේඊට හාත්පසින් වෙනස් දෙයක්. මට රාගය ඇතිවුණා.අසූචි වැගිරෙන ඒ මළ කුණ දිහා මං බලාගෙන සිටියේඅන්ධයෙක් වගේ.
#බතක් ඉදෙන කාලයටත් අඩු වෙලාවකට මංඑතනින් ඉවත් වුණා. ඉතා හොඳින් සිහියත් නුවණත් පිහිටුවාගෙන පැත්තකින් වාඩිවුණා.
#ඒ නිසා ම මා තුළ යෝනිසෝ මනසිකාරය ඇතිවුණා. සංස්කාරයන්ගේ ආදීනව ප‍්‍රකට වුණා. අවබෝධයෙන්යුතු කලකිරීමෙහි සිත පිහිටියා.
#එනිසාම මගේ සිත කෙලෙසුන්ගෙන් නිදහස් වුණා.සද්ධර්මයේ ආශ්චර්ය බලන්න. මාත් ත‍්‍රිවිද්‍යාව ලබා ගත්තා.බුදු සසුන සම්පූර්ණ කරගත්තා.මෙය වනාහී ආයුෂ්මත් රාජදත්ත නම් රහත් මුනිඳුන් වදාළගාථාවන්ය.
2. සුභූත තෙරුන්ගේ ගාථා
#එයා කැමති වන්නේ යහපතයි. නමුත් තමාවයොදවා තිබෙන්නේ වැරදි පාරක. ඒ වැරදි මගේ කොයිතරම් හැසිරුණත් යහපතක් උදාකරගන්න බැහැ. ඒක තමයිඅවාසනාවේ සලකුණ.
#කෙලෙස් නැති කරන්නේ නැතිව, ඒ සඳහා තිබෙනඑකම ධර්මය වන ”අප‍්‍රමාදය” අත්හැරියොත් ඒක මහාඅවාසනාවක්. සියලූ කුසල් දහම් අත හැරියොත් එයාට යහපත අයහපත දකින්න බැහැ. එයා අන්ධයෙක්.
#යමක් කරනවා නම් කිය යුත්තේ එයයි. නොකරනදේවල් කිය යුතු නැත. නොකරන දේ, කිය කියා සිටිනකෙනාට බුද්ධිමතුන් ගරහනවා.
#මල කොච්චර ලස්සන වුණත් කොයි තරම්පැහැපත් වුණත් සුවඳක් නැති නම් වැඩක් නෑ. සුභාෂිතදහම් පද කොයිතරම් කතා කළත් අනුගමනය කිරීමක්නැති නම් වැඩක් නෑ.
#ලස්සන පැහැපත් මල වටින්නේ සුවඳ තිබුණොත්විතරයි. ඒ වගේම සුභාෂිත දහම් පද වටින්නේ අනුගමනයකරන විට විතරයි.මෙය වනාහී ආයුෂ්මත් සුභූත නම් රහත් මුනිඳුන් වදාළගාථාවන්ය.
3. ගිරිමානන්ද තෙරුන්ගේ ගාථා
#වැස්ස වහින්නේ ලස්සන ගීතයක් වගේ. මා ඉන්නකුටිය හොඳට සෙවිලි කරල තියෙන්නේ. හරි සනීපයි.ජනේලයත් වහල තියෙන්නෙ. සංසිඳුන සිතෙනුයි මමත්ඉන්නෙ. ඉතින් වැහි වළාකුල, කැමති තරම් වහින්න.
#වැස්ස වහින්නේ ලස්සන ගීතයක් වගේ. මා ඉන්නකුටිය හොඳට සෙවිලි කරල තියෙන්නේ. හරි සනීපයි.ජනේලයත් වහල තියෙන්නෙ. ශාන්ත සිතකිනුයි මමත්ඉන්නෙ. ඉතින් වැහි වළාකුල, කැමති තරම් වහින්න.
#වැස්ස වහින්නේ ලස්සන ගීතයක් වගේ. මා ඉන්නකුටිය හොඳට සෙවිලි කරල තියෙන්නේ. හරි සනීපයි. ජනේලයත් වහල තියෙන්නෙ. රාග රහිත සිතෙනුයි මමත්ඉන්නෙ. ඉතින් වැහි වළාකුල, කැමති තරම් වහින්න.
#වැස්ස වහින්නේ ලස්සන ගීතයක් වගේ. මා ඉන්නකුටිය හොඳට සෙවිලි කරල තියෙන්නේ. හරි සනීපයි.ජනේලයත් වහල තියෙන්නෙ. ද්වේෂ රහිත සිතෙනුයි මමත්ඉන්නෙ. ඉතින් වැහි වළාකුල, කැමති තරම් වහින්න.
#වැස්ස වහින්නේ ලස්සන ගීතයක් වගේ. මා ඉන්නකුටිය හොඳට සෙවිලි කරල තියෙන්නේ. හරි සනීපයි.ජනේලයත් වහල තියෙන්නෙ. මෝහ රහිත සිතෙනුයි මමත්ඉන්නෙ. ඉතින් වැහි වළාකුල, කැමති තරම් වහින්න.මෙය වනාහී ආයුෂ්මත් ගිරිමානන්ද නම් රහත් මුනිඳුන්වදාළ ගාථාවන්ය.
4. සුමන තෙරුන්ගේ ගාථා
#සද්ධර්මය තුළ මං අපේක්ෂා කළේ එකම එකදෙයයි. උපාධ්‍යායන් වහන්සේ ඒ වෙනුවෙන් මට උපකාරකළා. මං කැමති වෙලා සිටියේ ඒ අමා නිවන් සුවයයි. ඒමා කැමැති වෙලා සිටිය දේ වෙනුවෙන් කළ යුතු දේ මමසම්පූර්ණ කළා.
#ඒ අමා නිවන් සුව මං ලබාගත්තා. ප‍්‍රත්‍යක්ෂ කළා.නිසැක කළා. පිරිසිදු අවබෝධ ඥානයකින්මයි. සැකයෙන්තොරවමයි. මෙකරුණ ඔබවහන්සේට කියා සිටින්නේ.
#පුබ්බේනිවාසානුස්සති ඥානයත් ලබාගත්තා.දිවැසත් පිරිසිදු කරගත්තා. අරහත්වයද ලබාගත්තා. බුදුසසුන සම්පූර්ණ කරගත්තා. 
#ඔබ වහන්සේගේ සසුනේ ඒ අමා නිවන් මග ඉතාපැහැදිලි ලෙස අසා දැනගත්තා. අප‍්‍රමාදීව සීල, සමාධි,ප‍්‍රඥා දියුණු කරගත්තා. ආශ‍්‍රවයන් නැතිවෙලා ගියා. දැන්ඉතින් ආයෙත් මට පුනර්භවයක් නෑ.
#ආර්ය වූ ප‍්‍රතිපත්තියෙන් මට අනුශාසනා කළ සේක.අනුකම්පා කළ සේක. අනුග‍්‍රහ කළ සේක. ඔබ වහන්සේගේඒ අවවාද හිස් නැත. මම දැන් ඉතා හොඳින් හික්මුණඅතවැසියෙක්.මෙය වනාහී ආයුෂ්මත් සුමන නම් රහත් මුනිඳුන් වදාළගාථාවන්ය.
5. වඞ්ඪ තෙරුන්ගේ ගාථා
#මගේ අම්මා අවවාද නමැති කෙවිට අරගෙන මටපැවසූ දේ ඉතා අගෙයි. මා වැදූ අම්මාගෙනුයි අවවාදඅනුශාසනා ලබාගත්තේ. ඉතින් මම පටන්ගත් වීරියෙන්මයිහිටියෙ. දිවි දෙවැනි කොට ධර්මයේ හැසිරුණා. උතුම් වූඅරහත්වයට පත්වුණා.
#මම දැන් අරහත් භික්ෂුවක්. පුද පූජාවන්ට සුදුසුකෙනෙක්. ත‍්‍රිවිද්‍යාව ලැබූ කෙනෙක්. අමා නිවන දැකගත්තා. මාර සෙනඟ පරදවා දැම්මා. මං ඉන්නෙ දැන්ආශ‍්‍රව රහිතවයි.
#අභ්‍යන්තර වූත්, බාහිර වූත් යම් ආශ‍්‍රවයක් මා තුළතිබුණා නම් ඒ හැමදෙයක්ම ඉතිරි නැති කර දැම්මා.ආයෙමත් කවදාවත් ඒවා හටගන්නෙ නෑ.
#මගේ නංගිත් ධර්මයේ විශාරදයි. ඇත්තෙන්ම ඈත් මේ ගැන කීවා. ඔබ තුළත් කෙලෙස් නෑ. මා තුළත්කෙලෙස් නෑ කියලා.
#දුක් ඔක්කොම අවසන් වුණා. මේ තියෙන්නෙඅන්තිම ශරීරය, ඉපදෙන මැරෙන සංසාරයෙන් යුතුපුනර්භවය මෙතනින් ඉවරයි.මෙය වනාහී ආයුෂ්මත් වඞ්ඪ නම් රහත් මුනිඳුන් වදාළගාථාවන්ය.
6. නදීකස්සප තෙරුන්ගේ ගාථා
#බුදු සමිඳාණන් නේරංජරා ගං තෙරට වැඩම කළා.ඇත්තෙන්ම උන්වහන්සේ වැඩියේ මගේ යහපතටමයි.උන්වහන්සේගේ ධර්මය ඇසීමෙනුයි මං මිත්‍යා දෘෂ්ටියඅත්හැරියේ.
#ඉස්සර මං හිටියෙ නුවණැසක් නැති අන්ධබාලපෘථග්ජනයෙක් හැටියට. මේක තමයි විසුද්ධි මාර්ගයකියලා හිතාගෙන ලොකු කුඩා හැම යාගයක්ම කළා. හැමගිනි පූජාවක්ම කළා.
#නුවණැසක් නැතිව අවිද්‍යා සහගතව දෘෂ්ටිවලටහසුවෙලා මං හිටියේ. ඒ්වාම දැඩිකොට ගත්තා. මුළා වුණා.අශුද්ධ වූ දේ ගැන මට හිතුණේ ශුද්ධ දෙයක් හැටියටයි.
#දැන් මට ඒ මිත්‍යා දෘෂ්ටිය නෑ. සෑම භවයක්ම නැතිකළා. පුද පූජාවන් ලැබීමට සුදුසු බව නම් වූ ගිනි පූජාවතමයි දැන් කරන්නෙ. ඒ තථාගතයන් වහන්සේට මමනමස්කාර කරමි.
#මගේ හැම මෝහයක්ම නැතිවෙලා ගියා. භව තණ්හාව නසා දැම්මා. ඉපදෙන සංසාරය නැතිවුණා. දැන්ඉතින් පුනර්භවයක් නෑ.මෙය වනාහී ආයුෂ්මත් නදීකස්සප නම් රහත්මුනිඳුන් වදාළ ගාථාවන්ය.
7. ගයාකස්සප තෙරුන්ගේ ගාථා
#ඉස්සර මං හිමිදිරි පාන්දරත්, මහ දවාලටත්,සවසටත් වශයෙන් දවසකට තුන් වතාවක් ගයාවේ තියෙන‘ගයා එල්ගු’ කියන තොටින් වතුරට බැස්සා.
#මං සංසාරෙ කරපු යම් පාප කර්ම තියෙනවා නම්ඒවා ඔක්කොම ජලයෙන් සෝදා දමන්ට පුළුවන් කියනමතය තමයි ඒ දවස්වල මට තිබුණේ.
#බුදු සමිඳාණන්ගේ සුභාෂිත දහම් පදවල තියෙන්නෙධර්මය සහිත අර්ථය සහිත වචන. ඉතින් මටත් ඒ උතුම්ධර්මය අසන්ට ලැබුණා. සත්‍ය වූත්, යථාර්ථවාදී වූත්, ඒධර්මයේ අර්ථ නුවණින් ප‍්‍රත්‍යක්ෂ කරගත්තා.
#හැම පවක්ම ධර්මයෙන් සෝදා දැම්මා. අවිද්‍යාමලකඩ නැති කළා. පවිත‍්‍ර වුණා. පිිරිසිදු බුදු සමිඳාණන්ගේපිරිසිදු දායාදය ලබාගත්තා. බුදු සමිඳාණන්ගේ ළයෙහිඋපන් පුත් රුවනක් මම.
#ආර්ය අෂ්ටාංගික මාර්ගය නම් වූ දිය පාරටයි දැන්මම බැස්සේ. ඒ ජලයෙනුයි හැම පවක්ම සෝදා හැරියේ.ත‍්‍රිවිද්‍යාව ලබාගත්තා. බුදු සසුන සම්පූර්ණ කරගත්තා.මෙය වනාහී ආයුෂ්මත් ගයාකස්සප නම් රහත් මුනිඳුන් වදාළගාථාවන්ය. 
8. වක්කලී තෙරුන්ගේ ගාථා
#(භාග්‍යවතුන් වහන්සේ:) පින්වත් භික්ෂුව, ඔබඉන්නෙ මහා වනයේ. වාත රෝගයකිනුත් පීඩා විඳිනවා.සිව්පසයත් පිළිවෙළකට නෑ. මේ කටුක ජීවිතේ ඔබගෙවන්නෙ කොහොම ද?
#(වක්කලී තෙරුන්:) මගේ මුළු සිරුර පුරාම මහත්ප‍්‍රීති සැපයක් පැතිරිලා තියෙන්නෙ. ඒ නිසා කටුක ජීවිතේමැඩගෙන මං මහාවනයේ ඉන්නවා.
#මං මහ වනයේ ඉන්නේ සතර සතිපට්ඨානවඩමිනුයි. ඒ වගේම පඤ්ච ඉන්ද්‍රිය ධර්මයන්, පඤ්චබලධර්මයන්, සප්ත බොජ්ඣංග ධර්මයන් වඩමිනුයි.
#පටන් ගත් වීරිය දිගටම පවත්වන, දිවි දෙවැනිකොට ධර්මයේ හැසිරෙන, දැඩි පරාක‍්‍රමයෙකින් යුක්ත වූසබ‍්‍රහ්මචාරීන් වහන්සේලා සමඟියෙන් වැඩසිටින ආකාරයදකිනිමිනුයි මහ වනයේ මං ඉන්නේ.
#තුන් ලොවටම අග‍්‍ර වූ, දමනය වූ සමාහිත සිත් ඇතිබුදු සමිඳාණන්ව දිවා රාත‍්‍රී දෙකේම සිහි කරමිනුයි මහාවනයේ මං ඉන්නෙ.මෙය වනාහී ආයුෂ්මත් වක්කලී නම් රහත් මුනිඳුන් වදාළගාථාවන්ය.
9. විජිතසේන තෙරුන්ගේ ගාථා
#ඒයි සිත, මං දැන් උඹට බාහිර අරමුණු ඔස්සේයන්ට දෙන්නේ නෑ. නුවර දොරටුවේ බැඳල ඉන්න ඇතෙක් වගේ තියාගන්නවා. ශරීරයෙන් හටගන්නා කාම දැලක්ඇති සිත, උඹව මං පාපයට නම් යොදවන්නෙ නෑ.
#ඒ ඇතාට නුවර දොරවල් ආයෙමත් ඇරෙන්නෙනෑ. අන්න ඒ විදිහටයි මං උඹව බාහිර අරමුණුවලින්වළක්වන්නේ. ඒයි කාලකණ්ණි සිත, දැන් ඉතින් උඹ සිටියයුත්තේ පව්වල ඇලෙන දරුණුගති නැතිවයි.
#අලූතින් අල්ලා ගත්තු ඇතාගේ කිසිම හික්මීමක්නෑ. ඇත්ගොව්වා හෙණ්ඩුවෙන් ඇනල ඇතාව දමනයකරන කොට ඌ දමනය වෙන්නෙ අකමැත්තෙන්. අන්නඒ විදිහටයි මං උඹව දමනය කරන්නෙ.
#අශ්වයන් හීලෑ කරන්ට දක්ෂ වූ උතුම් රියැදුරෙක්ශ්‍රේෂ්ඨ අශ්වයෙක්ව දමනය කරනවා වගේ, මාත් සද්ධා,විරිය, සති, සමාධි, පඤ්ඤා යන පංච බල ධර්මයේ පිහිටාඋඹව දමනය කර ගන්නෙමි.
#ඒයි සිත, මං උඹව ගැටගහල තියෙන්නෙ සිහියනැමැති රැහැන් පටින්. මං උඹව සෝදන්නෙ පවිත‍්‍ර වූජීවිතයෙන්. වීරියෙන් උඩට ඔසවලා වරදට නිග‍්‍රහ කරල,වරදින් වළක්වා ගත් උඹට දැන් ඉතින් සංසාරෙ ගමන්බිමන් ඉවරයි.මෙය වනාහී ආයුෂ්මත් විජිතසේන නම් රහත් මුනිඳුන්වදාළ ගාථාවන්ය.
10. යසදත්ත තෙරුන්ගේ ගාථා
#මෝඩ තැනැත්තා බුදු සමිඳුන්ගේ ධර්මයඅහන්නෙත් වැරදි සොයන අදහසින්මයි. එයා ධර්මයෙන් ඈත ඉන්න කෙනෙක්. අහසට පොළොව වගෙයි.
#මෝඩ තැනැත්තා බුදු සමිඳුන්ගේ ධර්මයඅහන්නෙත් වැරදි සොයන අදහසින්මයි. එයා පිරිහිලායන කෙනෙක්. කලූවර වේගෙන යන සඳක් වගේ.
#මෝඩ තැනැත්තා බුදු සමිඳුන්ගේ ධර්මයඅහන්නෙත් වැරදි සොයන අදහසින්මයි. එයා සද්ධර්මයෙන්ඈත්වුණ වේලිලා ගිය කෙනෙක්. දිය සිඳුණ තැනක ඉන්නමාළුවෙක් වගේ.
#මෝඩ තැනැත්තා බුදු සමිඳුන්ගේ ධර්මයඅහන්නෙත් වැරදි සොයන අදහසින්මයි. එයා ධර්මය තුළවැඩෙන කෙනෙක් නොවේ. කුණු වෙච්ච පැලයක් කුඹුරකහිටෙව්වා වගේ.
#එහෙත් නුවණැති තැනැත්තා සතුටු සිතිනුයි බුදුසමිඳුන්ගේ ධර්මය අහන්නෙ. එයා ආශ‍්‍රවයන් නැති කරලාදානවා. අමා නිවන සාක්ෂාත් කරනවා. පරම ශාන්තියටපැමිණෙනවා. නිකෙලෙස් සිතින් පිරිනිවන් පානවා.මෙය වනාහී ආයුෂ්මත් යසදත්ත නම් රහත් මුනිඳුන්වදාළ ගාථාවන්ය.
11. සෝණකුටිකණ්ණ තෙරුන්ගේ ගාථා
#මාත් උපසම්පදාව ලබාගත්තා. නිකෙලෙස් වූ චිත්තවිමුක්තිය ඇති කරගත්තා. භාග්‍යවතුන් වහන්සේව බැහැදකින්ට ගිය වෙලාවේ ඒ බුදු සමිඳාණන් වැඩවසනවිහාරයේ පවා මට වාසය කරන්නට ලැබුණා.
#එදා රාත‍්‍රී බොහෝ වෙලාවක් යනතුරු භාග්‍යවතුන් වහන්සේ සක්මන් කරමිනුයි වැඩසිටියේ. විවිධාකාරසමාපත්තිවලින් වැඩසිටින්ට දක්ෂ වූ අපගේ ශාස්තෘන්වහන්සේ එකල ගන්ධ කුටියට වැඩි සේක.
#ඒ ගෞතම සමිඳාණන් දෙපට සිවුර අතුරා සිංහසෙය්ය්‍යාවෙන් සැතපුණේ බිය තැති ගැනීම් කිසිවක් නැතිවගල්ලෙනක වාසය කරන සිංහ රාජයෙක් වගේ.
#එදා එතනදී සම්බුදු සමිඳාණන්ගේ ශ‍්‍රාවකයෙක් වූ,මිහිරි ලෙස කතා කරන, සෝණ කුටිකණ්ණ, ඒ ශ්‍රේෂ්ඨ වූබුුදු සමිඳාණන් ඉදිරියේ දහම් දෙසුවා.
#පංච උපාදානස්කන්ධයන්ගේ සැබෑ තත්වයඅවබෝධ කරගත්තා. ආර්ය අෂ්ටාංගික ධර්මය ප‍්‍රගුණකරගත්ත පරම ශාන්තියට පත්වුණා. නිකෙලෙස් සිතින්පිරිනිවන් පාන්නට ඔහුට දැන් පුළුවන්.මෙය වනාහී ආයුෂ්මත් සෝණකුටිකණ්ණ නම් රහත්මුනිඳුන් වදාළ ගාථාවන්ය.
12. කෝසිය තෙරුන්ගේ ගාථා
#ඇත්තෙන්ම සදහම් පවසන ආචාර්යන්වහන්සේලාගේ වචන දැනගෙන තියෙන්ට  ඕනෙ. අන්නඒ නුවණැත්තා ගුරුවරුන්ගේ වචනවලට කීකරුයි.ගුරුවරුන් ගැන පේ‍්‍රමය උපදවා ගන්නවා. ඒ වගේමභක්තිමත්. බුද්ධිමත්. එයා සද්ධර්මය අවබෝධ කළ විශේෂකෙනෙක්.
# ඕනෑම කරදරයක් අභියස ඔහුට කම්පා නොවීඉවසා සිටින්ට පුළුවන්. ඔහු ගොඩක් බලවත්. බුද්ධිමත්.සද්ධර්මය අවබෝධ කළ විශේෂ කෙනෙක්. 
#කෙලෙස් රහිතව ඉන්න ඔහු මහා සාගරයක් වගෙයි.ගැඹුරු ප‍්‍රඥාවක් තියෙන්නෙ. ඉතා සියුම් අර්ථ දකින්ටපුළුවන්. කෙලෙසුන්ට පුළුවන් කමක් නෑ ඔහුගේ පිරිසිදුකමපැහැර ගන්ට. ඔහු බුද්ධිමත්. සද්ධර්මය අවබෝධ කළවිශේෂ කෙනෙක්.
#ඔහු ඉන්නේ සද්ධර්මය බොහෝ සෙයින් අසාදැනගෙන නම්, සද්ධර්මය දරාගෙන නම්, සද්ධර්මය අනුවනම් ජීවිතය ගෙවන්නේ, ඔහු ආචාර්යන් වහන්සේලාටසමාන කෙනෙක්. බුද්ධිමතෙක්. සද්ධර්මය අවබෝධ කළවිශේෂ කෙනෙක්.
#ඔහු දන්නවා නම් සද්ධර්මයේ අර්ථ, එසේ දැනගත්අර්ථයන්ට අනුව නම් ඔහු කටයුතු කරන්නේ, ඔහු අර්ථයටපැමිණි කෙනෙක්. බුද්ධිමතෙක්. සද්ධර්මය අවබෝධ කළවිශේෂ කෙනෙක්.මෙය වනාහී ආයුෂ්මත් කෝසිය නම් රහත් මුනිඳුන් වදාළගාථාවන්ය.පස්වෙනි නිපාතය නිමා විය.(ගාථා පහ බැගින් වදාළ කොටස නිමා විය)

6. හයවෙනි නිපාතය


1. උරුවේල කස්සප තෙරුන්ගේ ගාථා
#ගෞතම බුදු සමිඳුන්ගේ කීර්තිය හැමතැනමපැතිරිලා තිබුණා. ඒ ප‍්‍රාතිහාර්යයන් මං දැක්කා. නමුත් මංතුළ තිබුණ ඉරිසියාත්, මාන්නයත් නිසා මම උන්වහන්සේට වන්දනා කළේ නෑ.
#පුරිසදම්මසාරථී වූ බුදු සමිඳුන් මගේ සිතුවිලිහඳුනාගත්තා. මට චෝදනා කළා. ඒ වෙලාවේ මං ගැනමහා සංවේගයක් මටම ඇති වුණා. අද්භූත වූ ලොමු දහගැනීමකින් ඇඟ කිලිපොලා ගියා.
#ඉස්සර ජටාධර තාපසයෙක්ව ඉන්න කාලෙ මටපුංචි ඉර්ධියක් තිබුණ තමයි. ඒත් මං ඒවා අත්හැරියා.බුද්ධ ශාසනයේ පැවිදි වුණා.
#ඉස්සර කාම භවයම පෙරට ගෙන යාග කරමින්මං සතුටු වුණේ. දැන් මම එය අහැරියා. රාග, ද්වේෂ,මෝහත් මුලින්ම උපුටා දැම්මා.
#පුබ්බේ නිවාස ඥානය මා ලබාගත්තා. දිවැස්නුවනත්, පිරිසිදු කරගත්තා. ඍද්ධිබලද ලබාගත්තා.අනුන්ගේ සිත් දැනීමේ නුවණක් මට තියෙනවා. දිව්‍ය කණක්තියෙනවා.
#ගිහි ගෙය අත්හැරල පැවිදි වුනේ යම් අර්ථයක්පිණිස නම් ඒ අර්ථය මට ලැබුණා. හැම බන්ධනයෙන්මමං නිදහස් වුණා.මෙය වනාහී ආයුෂ්මත් උරුවේලකස්සප නම් රහත් මුනිඳුන්වදාළ ගාථාවන්ය.
2. තේකිච්ඡුකානි තෙරුන්ගේ ගාථා
#(මාරයා:) අටුවේ වී පිරිල තියෙනවා. හැල් වීත්එකතු කරල තියෙන්නෙ. ඒත් පිණ්ඩපාතය ලැබෙන්නෙනෑ. මං වගා කරන්නෙ කොහොමද?
#(මම:) සිත පහදවා ගෙන අපමණ ගුණ ඇති බුදු සමිඳුන් ගැන සිහිකරන්න. හැම තිස්සේම ඔද වැඩුණප‍්‍රීතිය, පැතිර ගිය සිරුරක් ඇති කෙනෙක් වෙන්න.
#සිත පහදවා ගෙන අපමණ ගුණ ඇති බුදුසමිඳාණන්ගේ ධර්මය සිහි කරන්න. හැම තිස්සෙම ඔදවැඩුණ ප‍්‍රීතිය පැතිරගිය සිරුරක් ඇති කෙනෙක් වෙන්න.
#සිත පහදවා ගෙන බුදු සමිඳුන්ගේ ශ‍්‍රාවක වූ අපමණගුණ ඇති සඟ පිරිස සිහිකරන්න. හැම තිස්සෙම ඔදවැඩුණ ප‍්‍රීතියක් පැතිර ගිය සිරුරක් ඇති කෙනෙක් වෙන්න.
#(මාරයා:) මේ සීතල හිම වැටෙන රාත‍්‍රියක්.එළිමහනෙ නේද ඔය ඉන්නෙ? සීතලෙන් දුක් විඳලවැනසෙන්න එපා. දොර ජනෙල් ඇති කුටියක් ඇතුලටයන්න.
#(මම:) සතර බ‍්‍රහ්මවිහරණ මම පතුරනවා. ඒ තුළින්ඇති වෙන සැපය ඇතිවයි මම ඉන්නේ. මං සීතලෙන්වැනසෙන කෙනෙක් නොවේ. කෙලෙස් නැතිව ඉන්නකෙනෙක්.මෙය වනාහී ආයුෂ්මත් තේකිච්ඡුකානි නම් රහත් මුනිඳුන් වදාළගාථාවන්ය.
3. මහානාග තෙරුන්ගේ ගාථා
#කෙනෙක් තුළ තිබෙන්ට  ඕනෑ සබ‍්‍රහ්මචාරීන්වහන්සේලා කෙරෙහි ගෞරවයක්. ඒ ගෞරවය ඔහු තුළනැතිනම් ඔහු පිරිහෙනවා. පුංචි දිය කඩිත්තක ඉන්නමාළුවෙක් වගේ.
#කෙනෙක් තුළ තිබෙන්ට  ඕනෙ සබ‍්‍රහ්මචාරීන් වහන්සේලා කෙරෙහි ගෞරවයක්. ඒ ගෞරවය ඔහු තුළනැතිනම් ධර්මය වැඩෙන්නෙ නෑ. කුණු වෙච්ච පැලයක්කුඹරක හිටෙව්වා වගේ.
#කෙනෙක් තුළ තිබෙන්ට  ඕනෑ සබ‍්‍රහ්මචාරීන්වහන්සේලා කෙරෙහි ගෞරවයක්. ඒ ගෞරවය ඔහු තුළනැතිනම් ධර්මරාජයාණන්ගේ ශාසනයේ නිවන තුළින්ඔහු දුරුවෙනවා.
#කෙනෙක් තුළ තිබෙන්ට  ඕනෑ සබ‍්‍රහ්මචාරීන්වහන්සේලා කෙරෙහි ගෞරවයක්. එහෙම වුණොත් ඔහුසැපයට පත්වෙනවා. මහා ජලාශයක පීනන මාළුවෙක්වගේ.
#කෙනෙක් තුළ තිබෙන්ට  ඕනෑ සබ‍්‍රහ්මචාරීන්වහන්සේලා කෙරෙහි ගෞරවයක්. එහෙම වුණොත් ඔහුධර්මය තුළ වැඩෙනවා. සාරවත් පැලයක් කුඹුරක හිටෙව්වවගේ.
#කෙනෙක් තුළ තිබෙන්ට  ඕනෑ සබ‍්‍රහ්මචාරීන්වහන්සේලා කෙරෙහි ගෞරවයක්. එහෙම වුණොත් ධර්මරාජයාණන්ගේ සසුනෙහි නිවන සමීපයේමයි ඔහු ඉන්නේ.මෙය වනාහී ආයුෂ්මත් මහානාග නම් රහත් මුනිඳුන්වදාළ ගාථාවන්ය.
4. කුල්ල තෙරුන්ගේ ගාථා
#මගේ නම කුල්ල. මං එදා අමු සොහොනට ගියා.සොහොනෙ දාලා ගිහින් තිබුණේ ස්ත‍්‍රී මළ සිරුරක්.පණුවො උතුරනවා. ඒ පණුවො ඒ මළ කුණ කමින් සිටියා. 
#පින්වත් කුල්ල, හොඳට බලන්න ලෙඩ දුක් හැදෙනඅශූචි පිරුණ, කුණු වූ  ඕජා වැගිරෙන මේ කය දිහා.අඥාන ජනතාව ආදරයෙන් වැළඳ ගත් මේ කය දෙසබලන්න.
#මං විදර්ශනා ඥානය නම් වූ කණ්ණාඩිය අතටගත්තා. අභ්‍යන්තර, බාහිර වශයෙන් මේ තුච්ඡු වූ කයහොඳින් විමසා බැලූවා.
#මේ කයත්, මළකුණත් දෙකම එකයි. ඒ මළකුණේදේවල්මයි මේ කයේ තියෙන්නෙ. උඩුකයේ තියෙන්නෙත්අශූචිමයි. යටි කයේ තියෙන්නෙත් අශූචිමයි. යටි කයයි,උඩු කයයි දෙකම එකයි.
#දවල්ටත් මේ ශරීරයෙන් ගලන්නෙ අශූචිමයි. ?ටත්ඒ විදිහමයි. රාත‍්‍රියට ගලන්නෙත් අශූචිමයි. දවල්ටත් ඒවිදිහමයි. ඉස්සර ගැලූවෙත් අශූචි. පස්සෙ ගලන්නෙත්අශූචිමයි. කලින් ගැලූවත් පස්සෙ ගැලූවත් අශූචිමයි.
#ඔය විදිහට හොඳට හිත එකඟ කරගෙන විදර්ශනාවවඩන්න පටන් ගත්තා. එතකොට ධර්මයට සිත ඇලී යනවා.එවැනි ඇල්මක් පංචාගිංක තූර්යනාදයකින් වත් ඇතිවෙන්නෙ නෑ.මෙය වනාහී ආයුෂ්මත් කුල්ල නම් රහත් මුනිඳුන් වදාළගාථාවන්ය.
5. මාලූංක්‍යපුත්ත තෙරුන්ගේ ගාථා
#ධර්මයේ හැසිරෙන්ට පමා වුණොත් ඒ පුද්ගලයාගේතෘෂ්ණාව වේගයෙන් වැඩෙනවා. ගසක් වෙලාගෙන එති එතී යන මහා වැලක් වගේ. එයා හරියට වඳුරෙක් වගේ.වඳුරා ගිහින් ගහට පනින්නෙ පළතුරු කන්ට ආශාවෙන්.එයත් භවයෙන් භවයට යනවා ඒ විදිහටම.
#ලෝකය වෙලාගත් මේ ලාමක තෘෂ්ණාවට පුළුවන් ඕනම කෙනෙක් යටකර දමන්නට. ඊට පස්සේ එයා තුළශෝකය වැඩෙන්න පටන් ගන්නවා. සැවැන්දරා පඳුරක්වගේ.
#එහෙත් මර්දනය කරගත නොහැකි මේ ලාමකතණ්හාව මර්ධනය කරගන්ට පුළුවන් වුණොත් ඔහුගේශෝකය නැතිවෙනවා. නෙළුම් කොළය මතින් වතුරබින්දුවක් ලිස්සා වැටෙනවා වගේ.
#මෙතනට පැමිණි ඔයාල හැම දෙනෙකුටම මං ඉතාහොඳ දෙයක් කියන්නම්. සැවැන්දරා මුල් කැමති කෙනාසැවැන්දරා පඳුර මුලින්ම උදුරා දමනවා. අන්න ඒ විදිහටතණ්හාව මුලින්ම උදුරා දමන්න. සැඩ පහරින් ගහගෙනයන බට ගහක් වගේ. ඔබව නම් මාරයා ආයෙමත් නසන්නඑපා.
#බුදු සමිඳුන්ගේ වචනය පිළිපදින්න. මේ උතුම්මොහොත අතපසු වීමට ඉඩ දෙන්න එපා. මේ මොහොතමගහැරුණ උදවිය නිරයේ වැටිලා දුක් විඳිනවා.
#ඇත්තෙන්ම ධර්මයේ හැසිරෙන්ට පමාවීම ජීවිතයටකිලූටක්. කිලූට හැදෙන්නෙ ප‍්‍රමාදයෙනුයි. අප‍්‍රමාදීවධර්මයේ හැසිරෙන්න. ආර්ය සත්‍යය අවබෝධය නම්විද්‍යාව උපදවා ගෙන තෘෂ්ණාව උදුරා දමන්න.මෙය වනාහී ආයුෂ්මත් මාලූංක්‍යපුත්ත නම් රහත් මුනිඳුන් වදාළ ගාථාවන්ය.
6. සප්පදාස තෙරුන්ගේ ගාථා
#මං මහණ වෙලා අවුරුදු 25ක් ගෙවිලා ගියා. අසුරුසැණක් පමණ කාලයක්වත් සිතේ සමාධියක් ඇති කරගන්ටමට බැරිවුණා.
#මං හිතේ ඇතිවන කාමරාගයෙන් හරියට පීඩාවින්ඳා. සිතේ එකඟ බවක් ඇතිවුණේ නෑ. අන්තිමේදීහඬා වැලපෙමින් හිසේ අත් බැඳගෙන වෙහෙරින්වෙහෙරට ගියා.
#ආයුධයක් අරගෙන හරි මං දිවි නසා ගන්නවා.මේ ජීවිතයේ ඇති ඵලය කුමක් ද? ශ‍්‍රද්ධාවෙන් පැවිදි වුණමං වගේ කෙනෙක් මේ උතුම් ජීවිතය අත්හැර දාලාගිහියෙක් වශයෙන් මැරෙන්නෙ කොහොමද?
#ඉතින් මං දැලි පිහිය අතට ගෙන ඇඳේ වාඩි වුණා.බෙල්ලෙ නහර කපා දමන්ට සිතට ගත්තා. දැලි පිහියබෙල්ලට තැබුවා.
#ඒ තුළින් මට යෝනිසෝ මනසිකාරය ඇති වුණා.මේ කෙලෙස්වල ආදීනව ප‍්‍රකට වුණා. අවබෝධයෙන්යුතු කළකිරීම තුළ පිහිටියා.
#ඒ තුළින් මගේ සිත කෙලෙසුන්ගෙන් නිදහස් වුණා.මේ ධර්මයේ ආශ්චර්ය බලන්න. මාත් ත‍්‍රිවිද්‍යාව ලබාගත්තා.බුදු සමිඳුන්ගේ සසුන සම්පූර්ණ කළා.මෙය වනාහී ආයුෂ්මත් සප්පදාස නම් රහත් මුනිඳුන් වදාළගාථාවන්ය. 
7. කාතියාන තෙරුන්ගේ ගාථා
#ඒයි කාතියාන, දැන්වත් නැගිටපන්. පළඟක්බැඳගෙන වාඩිවෙයන්. ඔය විදිහට නිදාගන්න පුරුදු වෙන්නඑපා. නිදි වරාගෙන භාවනා කරන කෙනෙක් වෙන්න.ප‍්‍රමාදී උදවියගේ ඤාතියා වන මාරයා කම්මැලි උඹවහඳුනාගෙන වංචාකොට පරදවන්න දෙන්න නම් එපා!
#මේ ඉපදීමත්, ජරාවත්, ඔබව යටකරගෙන යන්නෙමහා සාගරයේ රළ ගෙඩි වගේ. තමන්ගේ ජීවිතයට යහපතලැබෙන දූපතක් හදාගන්න. වෙන බාහිර පිහිටක් ඔබටනෑ.
#ඔබේ ශාස්තෘන් වහන්සේ පවා මේ රාගාදීකෙලෙස්වලින් මිදුණේ ජාති, ජරා බයෙන් ජය ගත්තෙආර්ය අෂ්ටාංගික මාර්ගයෙන්මයි. ඔබත් දවල් ? දෙකේමඅප‍්‍රමාදීව භාවනා කරන්න. ඒ නිවන් මගේ දැඩි විදිහටයෙදෙන්න.
#ඉස්සෙල්ලා ම කාම බන්ධනයෙන් නිදහස් වෙන්න.දෙපට සිවුරක් පොරවාගෙන දැලි පිහියෙන් හිසත් මුඩුකරගෙන පිණ්ඩපාතෙ යන්නෙ. ලැබෙන දෙයක් වළඳන්න.නිදාගැනීම කියන්නෙ ක‍්‍රීඩාවක්. ඒකට නොඇලී ඉන්න.පින්වත් කාතියාන, මාර්ගය වඩමින් ධ්‍යාන වඩන්න.
#පින්වත් කාතියාන, ධ්‍යාන වඩන්න මේ කෙලෙස්සටනින් ජය ලබන්න. නිවන් මගේ දක්ෂ වෙන්න. අනුත්තරවූ පිරිසිදුකම ලබාගන්න. ඇවිලෙන ගින්නක් වතුරෙන්නිවී යන්නා සේ පිරිනිවෙන්න.
#පහනේ ගිනි සිළුව යාන්තමින් දිලෙනවා. හමායන සුළඟට ලතාවක් වගේ සෙලවි සෙලවි නිවිල යනවා.ඔබත් කිසිවකුට බැඳෙන්න එපා. මාරයාව පරදවන්න.ඔව්! මාරයාව පරදවන්න. ඔව්! දැන් ඒ භික්ෂුව සියළු විඳීම්කෙරෙහි ඇති රාගය දුරු කළා. මේ ජීවිතයේදී සිසිල් වීපිරිනිවන් පාන තුරු දැන් බලාගෙන සිටිනවා.මෙය වනාහී ආයුෂ්මත් කාතියාන නම් රහත් මුනිඳුන් වදාළගාථාවන්ය.
8. මිගජාල තෙරුන්ගේ ගාථා
#සූර්ය වංශයෙහි උපන් දහම් ඇස් ඇති බුදු සමිඳුන්දේශනා කරන්නේ සියළු බන්ධන වලින් නිදහස් වනධර්මයක්. සියළු ආකාරයේ කෙලෙස් නසන ධර්මයක්.
#මේ සද්ධර්ම මාර්ගය නිවනට පමුණුවනවා. සසරින්එතෙර කරවනවා. තණ්හාවේ මුල් වියලා දමනවා.පළිගැනීම් නැති කරනවා. නිවන කරා ගෙනියනවා.
#අවිද්‍යාවේ මුල් සිඳෙනවා. කර්මය නම් වූ ඇන්ජිමකඩනවා. ඥානය නම් වූ දියමන්ති ආයුධයෙන්විඤ්ඤාණයෙන් බැඳෙන තැනට පහර දෙනවා.
#වින්දනයේ සැබෑ තත්වය පෙන්වා දෙනවා.බැඳීම්වලින් නිදහස් කරනවා. භවයේ ස්වභාවය ගිනි අඟුරුවිලසින් පෙන්නා දෙනවා.
#ජරා මරණ වලකනවා. දුක සන්සිඳවනවා. සත්‍යරසය වෑහෙන ඒ සුන්දර ධර්මය වනාහී ආර්ය අෂ්ටාංගිකමාර්ගයයි.
#කර්මය, කර්මය වශයෙන්ම අවබෝධ කර දෙනවා. විපාකය විපාක වශයෙන් අවබෝධ කරදෙනවා. පටිච්චසමුප්පාදය තුළින් ජීවිතයේ ඇත්ත තත්වය පෙන්වාදෙනවා. ඉතා යහපත් කෙම් බිමකට රැගෙන යන මේශාන්ත ධර්මය අවසානය දක්වාම සුන්දරයි.මෙය වනාහී ආයුෂ්මත් මිගජාල නම් රහත් මුනිඳුන් වදාළගාථාවන්ය.
9. ජෙන්ත තෙරුන්ගේ ගාථා
#මං ඉපදුන ජාතිය ගැන මත් වෙලා හිටිය කෙනෙක්.සැප සම්පත් වලිනුත් මත් වෙලා හිටියේ. රූපසෝභාවෙනුත් මත්වෙලා හිටියේ.
#මං මට සමාන හෝ වැඩිහිටි හෝ කිසි කෙනෙක්ගැන හිතුවේ නෑ. තදින්ම හිතට අරගෙන හිටියේ. මංකොච්චර මෝඩද කීවොත් මාන්නය නමැති කොඩිය ඔසවාගෙන හිටියේ.
#ඒ තරම්ම මාන්නය මට තිබුණා. මව්පියන්ට වත්ගරු කළේ නෑ. ගරු කළ යුතු කිසිකෙනෙකුට ගරු කළේනෑ.
#එහෙත් නුවණැත්තන් දමනය කරන තුන් ලොවටඅග‍්‍ර වූ උතුම් වූ පුරිසදම්මසාරථී වූ බුදු සමිඳුන් භික්ෂුසංඝයා පිරිවරාගෙන බබලන හිරු මඬලක් වගේ වඩිනහැටි මං බලාගෙන හිටියා.
#මගේ සිත ගොඩක් පැහැදුණා. සියලූ මාන මද මංවීසි කරල දැම්මා. සියලූ සතුන්ට උතුම් වූ ඒ බුදුසමිඳාණන්ගේ සිරි පතුල් ළඟ මං ඇද වැටුණා. වන්දනා කළා.
#මගේ අතිමානයත්, හීන මානයත් ඔක්කොම නැතිවුණා. අස්මිමානයත් නැතිකරල දැම්මා. හැම මානයක්මවනසා දැම්මා.මෙය වනාහී ආයුෂ්මත් ජෙන්ත නම් රහත් මුනිඳුන් වදාළගාථාවන්ය.
10. සුමන තෙරුන්ගේ ගාථා
#එතකොට මගේ වයස අවුරුදු හතයි. ඒ මං පැවිදිවෙච්ච අලූත. මහත් ඉර්ධි ඇති නාග රාජයෙක්ව මගේඍද්ධි බලයෙන් දමනය කළේ.
#අනෝතත්ත විලෙන් උපාධ්‍යායන් වහන්සේට මංපැන් අරගෙන ආවා. ශාස්තෘන් වහන්සේ මාව දැක්කා. ඊටපස්සේ මාව පෙන්නලා මෙහෙම වදාළා.
#පින්වත් සාරිපුත්ත, ඔය පැමිණෙන සිඟිත්තා දෙසබලන්න. දිය කළයකුත් අරගෙන තමන් තුළ ඉතා සන්සුන්සිතකුත් ඇතිවයි ඔය එන්නෙ.
#මෙයාගෙ ගති පැවතුම් දකින කොට පැහැදීම ඇතිවෙනවා. ඒ ඉරියව් පවා ඉතා සුන්දරයි. ඒ සාමණේර නමඉර්ධි බලයෙන් යුක්තයි. විශාරදයි. අනුරුද්ධයන්ගේශිෂ්‍යයෙක්.
#මෙයාව ශ්‍රේෂ්ඨ පුරුෂයෙක් බවට පත් කළේ ශ්‍රේෂ්ඨපුරුෂයෙක් විසින්. යහපත් පුරුෂයෙක් බවට පත් කළේයහපත් පුරුෂයෙක් විසින්. නිවන් මගේ පරිපූර්ණ දැනුමඇති අනුරුද්ධ විසිනුයි, මෙයාව පුහුණු කළේ, හික්මෙව්වේ. 
#මෙයා පරම ශාන්තිය වූ අරහත්වයට පත්වෙලාඉන්නේ. එහෙත් ඒ සුමන සාමණේර නම තමන් එබඳුකෙනෙක් බව කවුරුවත් දැනගන්නවාට කැමති නෑ.මෙය වනාහී ආයුෂ්මත් සුමන නම් රහත් මුනිඳුන් වදාළගාථාවන්ය.
11. නහාතකමුනි තෙරුන්ගේ ගාථා
#(භාග්‍යවතුන් වහන්සේ:) පින්වත් භික්ෂුව, ඔබ මේමහා වනයේ ඉන්නෙ වාතරෝගයෙන් දුක් විඳිමින්. සිවුපසයවුණත් පිළිවෙලකට නෑ. ඉතින් මේ කටුක ජීවිතයගෙවන්නෙ කොහොමද?
#(නාහතකමුනි තෙරුන්:) මේ ශරීරය පුරාම ප‍්‍රීතිසැපයක් පැතිර තිබෙනවා. එනිසා කටුක ජීවිතය මැඩගෙනමහා වනයේ වාසය කරන්න පුළුවන්.
#සප්ත බොජ්ඣංග ධර්මයන්ද, පංච ඉන්ද්‍රියන්ද,පංච බලයන්ද වඩමින් සියුම් ධ්‍යාන ඇතිවයි මම මහාවනයේ ඉන්නෙ.
#කෙලෙසුන්ගෙන් නිදහස්වයි මං ඉන්නෙ. සිතේකැළඹීමක් නෑ. සිත පිරිසිදුයි. හැම තිස්සේම නුවණින්විමසනවා. කෙලෙස් රහිතවයි මං ඉන්නෙ.
#කලින් මා තුළ අභ්‍යන්තර, බාහිර වශයෙන් තිබුණඔක්කොම කෙලෙස් ඉතුරු නැතිව නැතිකරලා දැම්මා.ඒවා ආයෙමත් හටගන්නේ නෑ.
#පංච උපාදානස්කන්ධය සම්පූර්ණයෙන්ම අවබෝධකරගත්තා. දැන් ඒවාට මුල් නෑ. දුක් ඔක්කොම නැතිවුණා.මට දැන් පුනර්භවයකුත් නෑ. මෙය වනාහී ආයුෂ්මත් නහාතකමුනි නම් රහත් මුනිඳුන්වදාළ ගාථාවන්ය.
12. බ‍්‍රහ්මදත්ත තෙරුන්ගේ ගාථා
#එයා ඉන්නෙ දමනය වෙලා නම්, ගත කරන්නේයහපත් ජීවිතයක් නම්, අවබෝධය තුළින්ම කෙලෙසුන්ගෙන් මිදිල නම්, උපශාන්ත නම්, අකම්පිත සිතක් නම්තියෙන්නෙ, ඒ ක්‍රෝධ රහිත කෙනාට ක්‍රෝධයක් කොයින්ද?
#කවුරු හෝ තමන් ගැන කිපුණට පස්සේ, තමනුත්ඒ කිපුණ එක්කෙනාට පෙරළා කිපුණොත් පාඩුව තමාටමයි.කිපුණ කෙනාට පෙරළා නොකිපෙන කෙනා තමයි මේජයගන්ට දුෂ්කර කෙලෙස් යුද්ධය දිනා ගන්නෙ.
#අනිත් අය කිපුණ බව තේරුම් අරගෙන තමා සිහිඇතිව ඉවසුවොත්, එයා තමාටයි අනුන්ටයි දෙපැත්තටමයහපතක් කරනවා.
#මේ උතුම් ධර්මයේ වටිනාකම නොතේරෙන අඥානඋදවිය ඉන්නවා. ක්‍රෝධය නැති කිරීම පිණිස දෙපැත්තටමපිළියම් කරන කෙනා ‘බාලයෙක්’ කියලයි ඒගොල්ලහිතන්නෙ.
#ඉදින් ක්‍රෝධය හටගත්තොත් බුදු රජුන් වදාළ මේධර්මය සිතිය යුතුයි. එනම්, කියතකින් තමාව කපල දැම්මත්ක්‍රෝධ සිතක් ඇති කරගන්නෙ නෑ කියලා. රස තණ්හාවඇතිවුණොත් හිතන්ට තියෙන්නෙ කාන්තාර ගමනකදී තමඑකම දරුවා මැරුණට පස්සේ, ඒ දරුවගේ මස් කාලකාන්තාරෙන් එතෙර වන දෙමව්පියන් ඒ මස ගැන හිතනවිදිහටයි. 
#ඉදින් මේ පංචකාමයන් ගැනත්, භවය ගැනත් හිතදුවනවා නම්, ගොයමටම පනින නපුරු ගෙනෙක්ව හීලෑකරනව වගේ වහාම සිහිය උපදවල හිත දමනය කරන්ට ඕන.මෙය වනාහී ආයුෂ්මත් බ‍්‍රහ්මදත්ත නම් රහත් මුනිඳුන්වදාළ ගාථාවන්ය.
13. සිරිමන්ද තෙරුන්ගේ ගාථා
#වරද හංගගත්තම තමයි කෙලෙස් වැගිරෙන්නෙ.විවෘත වුණොත් එහෙම වෙන්නෙ නෑ. ඒ නිසා සඟවගෙනඉන්නෙ නැතිව විවෘත වෙන්ට  ඕනෙ. එතකොට කෙලෙස්වැගිරෙන්නෙ නෑ.
#මේ ලෝක සත්වයාට පහර දෙන්නෙ මරණයවිසිනුයි. පිරිවරා ගෙන ඉන්නෙ ජරාවෙනුයි. ඇතුළට බැහැලතියෙන්නෙ තණ්හාව නමැති හුලයි. කැමැති දේවල්වලින්තමයි හැම තිස්සෙම දුම් දාන්නෙ.
#මේ ලෝක සත්වයාට පහර දෙන්නෙ මරණයවිසිනුයි. වට කරල තියෙන්නෙ ජරාවෙනුයි. දඬුවම් ලබනහොරෙක් වගේ හැම තිස්සෙම අසරණ වෙලා දුක් විඳිනව.
#මරණයත්, ලෙඩ දුකත්, වයසට යාමත්, ජීවිතය කරාඑන්නෙ මහා ගිනි කඳු වගේ. ඒකට ප‍්‍රතිවිරුද්ධව සටන්කරන්ට බලයක් නෑ. පලායන්ට ජවයකුත් නෑ.
#ටික ටික හෝ බහුලව හෝ දවස හිස් විදිහට ගතකරන්ට හොඳ නෑ. ගෙවී යන හැම රාත‍්‍රියකින්ම ජීවිතේකෙටි වෙලා යනවා. 
#එනිසා ඇවිදින කොට, හිටගෙන ඉන්න කොටඉඳගෙන ඉන්න කොට, නිදාගෙන ඉන්න කොට, මේකොතැනත් අවසන් මොහොත පැමිණෙන්ට පුළුවන්. ඒනිසා පමා නොවීමට මේ කාලයයි!මෙය වනාහී ආයුෂ්මත් සිරිමන්ද නම් රහත් මුනිඳුන්වදාළ ගාථාවන්ය.
14. සබ්බකාමී තෙරුන්ගේ ගාථා
#ඇවිද ඇවිද යන මේ ශරීරය පරිහරණය කරන්නතියෙන්නෙ දුඟද හමන අශුචිත් එක්කයි. මේ කයේ හැමදොරටුවකින්ම ගලන්නේ ජරාවෙන් යුතු අශුචිමයි.
#ඒ වුණාට පෘථග්ජන සත්වයා මේ ශරීරයට රැවටිලාදුක් විඳිනවා. උගුලකට අහුවෙච්ච මුවෙක් වගේ. ඇමගිලගත්තු මාළුවෙක් වගේ. ලාටුවලට අහුවෙච්ච වඳුරෙක්වගේ.
#කාන්තාවකගේ රූපයක් තුළ සිත් ඇදගන්නා වූරූප, ශබ්ද, ගන්ධ, රස, ස්පර්ශ යන කාම ගුණ පහමතියෙනවා.
#පෘථග්ජන සත්වයා රාග සිතින් තමයි ඒ කාන්තාවඇසුරු කරන්නෙ. අන්තිමේදී පුරවලා තියෙන්නෙගොහොර වූ සංසාරයේ සොහොන විතරයි. ආයෙමත්භවයට කර්ම රැස්කර ගන්නවා.
#භයානක සර්පයෙකුගේ හිස පැත්ත ඈතට පයින්වීසි කරනවා වගේ ස්ත‍්‍රිය කෙරෙහි ඇති ඇල්ම දුරුකරගත්තොත්, එයා ඉතා හොඳ සිහියක පිහිටලා, ජීවිතයේවෙලා ගෙන තියෙන තණ්හාවෙන් නිදහස් වෙනවා. 
#කාමයන් නිසා විඳින දුක් පීඩා තේරුම් අරගෙන ඒකාමයෙන් නිදහස් වීමම ක්ෂේම භූමියක් වගේ දැකලයි,මම ඔක්කොම අත්හැරලා පැවිදි වුණේ. ඉතින් මටඅරහත්වය ලබාගන්ට පුළුවන් වුණා.මෙය වනාහී ආයුෂ්මත් සබ්බකාමී නම් රහත් මුනිඳුන් වදාළගාථාවන්ය.හයවෙනි නිපාතය නිමා විය.(ගාථා හය බැගින් වදාළ කොටස නිමා විය)

7. හත්වෙනි නිපාතය


1. සුන්දරසමුද්ද තෙරුන්ගේ ගාථා
#ඒ කාන්තාව ලස්සනට ඇඳල හිටියෙ. කණ කරආභරණ වලිනුත් සැරසිලා හිටියා. මල් මාලාවක්පැළඳගෙන හිටියා. පාට කරපු පා දෙකක් ඇයට තිබුණේ.ඇය වෛශ්‍යාවක්. රන් වන් සෙරෙප්පු දෙකක් දමාගෙනයිසිටියේ.
#ඇය සෙරෙප්පු දෙක ගැලෙව්වා. මං ළඟටවැඳගෙන ආවා. මිහිරි මොලොක් බසින් මෙන්නමෙහෙමයි කිව්වේ.
#ඔයා පැවිදි වෙලා හිටියත් තවමත් තරුණයි. මංකියන දේ අහන්නකෝ. මනුස්ස ලෝකෙ විඳින්න තියෙනසැප විඳලා ඉන්න. මං ඔයාට හැම සම්පතක්ම දෙනවා. 
#මං ඔයාට මේ ඇත්තමයි කියන්නෙ. ගින්දර වුණත්ගෙනල්ල දෙන්නම්. අපි දෙන්න වයසට ගිහින් හැර මිටිගහන කාලෙ ආපුවාම මහණ වෙමු. එතකොට අපි ලෝකදෙකම ජයගත්තා වෙනවා.
#ලස්සනට ඇඳගෙන කණ කර ආභරණවලින්සැරසිලා මං ඉදිරියේ වැඳගෙන මට ආයාචනා කර කරහිටිය ඒ වෛශ්‍යාව මං දැක්කෙ මාරයා අටවපු තොණ්ඩුවක්වගෙයි.
#ඒ තුළින්ම යෝනිසෝ මනසිකාරය මට ඇතිවුණා.ප‍්‍රකට වෙලා ගියේ මේ කාමයන්ගේ ආදීනවමයි.අවබෝධයෙන් යුතු කළකිරීම තුළ මගේ හිත පිහිටියා.
#එනිසාම මගේ හිත කෙලෙසුන්ගෙන් නිදහස් වුණා.ධර්මයේ ආශ්චර්ය බලන්න. මා ත‍්‍රිවිද්‍යාව ලබාගත්තා. බුදුසසුන සම්පූර්ණ කරගත්තා.මෙය වනාහී ආයුෂ්මත් සුන්දරසමුද්ද නම් රහත් මුනිඳුන්වදාළ ගාථාවන්ය.
2. ලකුණ්ඨක භද්දිය තෙරුන්ගේ ගාථා
#ඒ භික්ෂුවගේ නම භද්දිය. ‘අම්භාටක’ කියනලස්සන වනගත අසපුවකයි ඉන්නෙ. තණ්හාව මුලින්මඋදුරල දාලයි එයා ධ්‍යාන වඩන්නේ.
#සමහරුන්ට සතුටු වෙන්න නම් මිහිඟු බෙර  ඕනෑ.එක්කො වීණාවක්  ඕනෑ. එක්කො ගැට බෙර  ඕනෑ. ඒත්මම ඒ මොකවත් නැතිව මේ රුක් සෙවණෙ වාඩිවෙලාබුදු සමිඳුන්ගේ සාසනයේ හරිම සතුටින් ඉන්නෙ. 
#බුදු සමිඳාණන් මට වදාළොත් වරයක් දෙනවාකියල මාත් ඒ වරය ගන්නවා. නම් මුළු ලෝකෙ සඳහාමමං ඒක ගන්නවා. ඒ තමයි හැම තිස්සෙම කළ යුතුකායානුපස්සනාව.
#සමහර උදවිය මගේ රූපෙ දිහා බලල ඔච්චම්කරනවා. ඒ වුණාට සමහරු මගේ කට හෙ`ඞ් මිහිරට වසඟවෙලා යනවා. ඇත්තෙන්ම ආශාවට මුලා වෙච්ච ඒදෙගොල්ල ම මං කවුද කියල දන්නෙ නෑ.
#ඒ ගොල්ලන්ට මගේ අභ්‍යන්තර ජීවිතය පේන්නෙනෑ. බාහිර ජීවිතය පේන්නෙත් නෑ. හැම පැත්තෙන්මවැහිලා ඉන්නෙ. ඒ අය මගේ හඬට විතරක් වසඟ වෙනවා.
#අභ්‍යන්තර ජීවිතය ගැන දන්නෙ නැති නම් බාහිරඵලය විතරක් නම් දකින්නෙ. එයාට තියෙන්නෙ බාහිරඵලය වශයෙන් පෙනෙන හඬට වසඟ වෙලා ඇදිලා යනඑක විතරයි.
#එහෙත් අභ්‍යන්තර ජීවිතය ගැන දන්නවා නම්, බාහිරජීවිතය ගැනත් දන්නවා නම්, කිසිම දෙයකින් වැහිලානැතිව ලෝකය දකින කෙනා හඬට වසඟ වෙලා ඇදිලයන්නෙ නෑ.මෙය වනාහී ආයුෂ්මත් ලකුණ්ඨකභද්දිය නම් රහත්මුනිඳුන් වදාළ ගාථාවන්ය.
3. භද්ද තෙරුන්ගේ ගාථා
#මං තමයි පවුලෙ එකම දරුවා. අම්මා තාත්තා මටපුදුම ආදරයක් තිබුණා. නොයෙක් වත් පිළිවෙත් කරලා බාර හාර වෙලයි මං ඉපදුණේ.
#ඇත්තෙන්ම අම්ම තාත්ත දෙන්න මට හරිමආදරෙයි. මගේ යහපත ගැනමයි කල්පනා කළේ.අන්තිමේදී ඒ ගොල්ල මාවත් වඩාගෙන බුදු සමිඳාණන්ළඟට අරගෙන ගියා.
#ස්වාමීනී, මේ දරු සිඟිත්තා ලබාගත්තෙ ඉතා දුක්විඳලා. මේ දරුවා හරි සියුමැලියි. සැප දීලයි හැදුවේ.ඉතින් අපි ලොවට යහපත සදන ‘නාථ ජින’ වූ ඔබවහන්සේගේ ශිෂ්‍යයෙක් හැටියට තබාගන්නට මේ දරුසිඟිත්තා දැන් පූජා කරනවා.
#ශාස්තෘන් වහන්සේ මාව පිළිගත්තා. ආනන්දතෙරුන්ට මෙසේ වදාළා. ‘ආනන්දයෙනි, ඉක්මනට මේදරු සිඟිත්තාව පැවිදි කරන්න. මේ දරුවා අද්විතීයපුරුෂයෙක් වනු ඇත’
#ශාස්තෘන් වහන්සේ මාව මහණ කරල වෙහෙරටවැඩියා. දවල් කාලෙ ගෙවෙන්ට ඉස්සර වෙලා සුළුවෙලාවකින් මගේ හිත සියලූ කෙලෙසුන් ගෙන් නිදහස්වුණා.
#එදා හවස් වරුවේ භාවනාවෙන් නැගී සිටි ශාස්තෘන්වහන්සේ ‘පින්වත් භද්‍ර, මෙහාට එන්න’ කියල මට වදාළා.ඒක තමයි මගේ උපසම්පදාව.
#මං උපසම්පදාව ලබන කොට වයස අවුරුදු හතයි.මාත් ත‍්‍රිවිද්‍යාව ලබාගත්තා. අහෝ! මේ සද්ධර්මය ආශ්චර්යයි.මෙය වනාහී ආයුෂ්මත් භද්ද නම් රහත් මුනිඳුන් වදාළ ගාථාවන්ය.
4. සෝපාක තෙරුන්ගේ ගාථා
#ගන්ධ කුටියේ සෙවණ සක්මන් මළුවට වැටිලාතිබුණා. පුරිසෝත්තම බුදු සමිඳුන් සක්මන් කරමින් එතනවැඩසිටියා. මාත් එතනට ගියා. ඒ පුරිසෝත්තම බුදු සමිඳුන්ටවන්දනා කළා.
#ඉතින් මමත් සිවුර ඒකාංශ කරල පොරව ගත්තා.දෑත එක්කර ගත්තා. සියළු සත්වයන්ට උතුම් වූ නිකෙලෙස්වූ බුදු සමිඳාණන් පිටුපසින් මමත් සක්මන් කළා.
#බුදු සමිඳාණන් ප‍්‍රශ්න විසඳන්ට නම් අතිශයින්මදක්ෂයි. මගෙනුත් ප‍්‍රශ්න අසා වදාළා. මට ඒ වෙලාවේකිසි බියක් ඇති වුණේ නෑ. තැති ගැනීමක් ඇති වුණේනෑ. මං පිළිතුරු දුන්නා.
#තථාගත බුදු සමිඳුන් මං ඒ ප‍්‍රශ්න විසඳපු ආකාරයගැන සතුටින් අනුමෝදන් වුණා. භික්ෂු සංඝයා දෙසබලා මං ගැන මෙහෙම වදාළා.
#මේ සෝපාක ශ‍්‍රමණ දරුවාට ශ‍්‍රද්ධාවෙන් සිවුරු,පිණ්ඩපාත, සෙනසුන්, ගිලන්පස පූජා කරනවා. මේ ළදරුසෝපාක ඒවා වළඳනවා. ඒ සිවුපසය පූජා කරන අංග,මගධ ජනපදවාසීන්ට නම් ලොකු ම ලාභයක්. මේ සිඟිතිශ‍්‍රමණයන්ව දැකලා අසුනින් නැගිටලා ගෞරව කළොත්,ඔවුන්ට ලොකු ලාභයක්. ධර්ම කථාවන් පැවැත්වුවොත්ඔවුන්ට ලොකු ලාභයක්.
#පින්වත් සෝපාක, ඔයා අද ඉඳලා මාව බලන්ටඑන්ට  ඕනෑ. පින්වත් සෝපාක, මං අහපු ප‍්‍රශ්නවලට ඔයාගෙ පිළිතුරු දීමම තමයි උපසම්පදාව.
#මං උපසම්පදාව ලබන කොට වයස අවුරුදු හතයි.මේක මගේ අන්තිම ශරීරය. අහෝ! සද්ධර්මය නම්ආශ්චර්යයි.මෙය වනාහී ආයුෂ්මත් සෝපාක නම් රහත් මුනිඳුන්වදාළ ගාථාවන් ය.
5. සරභංග තෙරුන්ගේ ගාථා
#ඉස්සර මං ඊ තණ අතින් කපාගෙන කුටිය හෙවිලිකරගෙනයි හිටියෙ. ඒ නිසාමයි මට ‘සරභංඟ කියා කීවේ.
#ඒ වුණත් අද මට ඊ තණ අතින් කපන්න කැප නෑ.පැතුරුණු කීර්ති රාවය ඇති, අපගේ ගෞතම මුනිඳාණන්අපට ශික්ෂාපද පණවලා තියෙන්නෙ.
#මම සරභංග, ඒත් මීට කළින් මේ සකල සංසාරරෝගයන් මේ විදිහට මං දැක්කෙ නෑ. දේවාතිදේව වූ බුදුසමිඳාණන්ගේ වචනයට අනුව කටයුතු කරන කොට මංඒ සියලූ රෝග අවබෝධ කරගත්තා.
#විපස්සී, සිඛී, වෙස්සභූ, කකුසඳ, කෝණාගමන,කස්සප යන බුදුවරයන් වහන්සේලා යම් මාවතකින් වැඩමකළ සේක් නම් ඒ මාවතෙන්මයි අපගේ ගෞතම සමිඳාණන්වැඩම කළේ.
#නිවනෙහි පිහිටි බුදුරජාණන් වහන්සේලා හත් නමයි.උන්වහන්සේලා තුළ තෘෂ්ණාව නෑ. උපාදාන නෑ. ධර්මයතුළින් ඉපදුණේ. අකම්පිත සිත් ඇති උන්වහන්සේලා තමයිමේ ධර්මය මතු කර දෙන්නෙ. 
#සත්වයන් කෙරෙහි අනුකම්පාවෙන්මයි ධර්මයදේශනා කරන්නේ. ඒ ධර්මය නම් දුක, දුකේ හටගැනීම,දුක නැතිවීම, දුක නැතිවීමේ මාර්ගය යන චතුරාර්යසත්‍යයයි.
#යම් කෙනෙකුගේ ජීවිතය තුළ මේ නිමක් නැතිසසර දුක නැති නම් එයාගේ ජීවිතය ගෙවිල ගිහින් කයබිඳී ගියාට පස්සේ එයාට පුනර්භවයක් නෑ. මාත් ඒ වගේකෙනෙක්. හැම දෙයකින්ම නිදහස් වෙලයි ඉන්නෙ.මෙය වනාහී ආයුෂ්මත් සරභංග නම් රහත්මුනිඳුන් වදාළ ගාථාවන්ය.හත්වෙනි නිපාතය නිමා විය.(ගාථා හත බැගින් වදාළ කොටස නිමා විය)

8. අටවෙනි නිපාතය


1. මහා කච්චාන තෙරුන්ගේ ගාථා
#වැඩ කටයුතු බහුල කරගන්න එක කරදරයි. හිස්කථාවෙන් කල් ගෙවන මිනිසුන්ගෙන් වෙන් වෙන එකයිහොඳ. සිව්පසය පිණිස උත්සාහ කළ යුතු නෑ. රසටගිජුවෙලා සිව්පසයට උත්සාහ කළොත් ඒ භික්ෂුවට නම්ලෝකෝත්තර සැප ලබන්ට පුළුවන් වන්නේ නෑ.
#ඇත්තෙන්ම බුද්ධිමතුන් සමාජයෙන් ලැබෙන වැඳුම්පිදුම් දැක්කෙ මඩ වගුරක් වගේ. මේ ලාභ සත්කාරයටඇලීම කියන්නෙ උදුරා දමන්ට දුෂ්කර සියුම් උලක්. හැබැයි අසත්පුරුෂයා නම් අත්හරින්නේ නැත්තෙත් ලාභසත්කාරමයි.
#‘පව්’ කියන ජාතිය අනුන් ලවා වත් කළ යුතු නෑ.තමන් කළ යුතුත් නෑ. මං එහෙම කියන්නෙ මේ සත්වයන්ඤාතියා කරගෙන ඉන්නෙ කර්මය නිසා.
#තවත් කෙනෙකුගේ වචනයක් නිසා තවත් කෙනෙක්හොරෙක් වෙන්නෙ නෑ. ඒ වගේම තවත් කෙනෙකුගේවචනයකින් තවත් කෙනෙක් මුනිවරයෙක් වෙන්නෙ නෑ.තමන් ගැන තමන් දන්න පරිද්දෙන්ම දෙවියොත් එයාගැන දන්නවා.
#අපි කවුරුත් මැරෙන මිනිස්සු බව මෝඩයා දන්නෙනෑ. තමනුත් මැරෙන බව දන්නවා නම් මේ කළකෝලාහලඔක්කොම සන්සිඳෙනවා.
#බුද්ධිමත් කෙනා දේපල වස්තුවෙන් පිරිහිලා ගියත්එයා ඇත්තෙන්ම ජීවත් වෙනවා. එහෙත් දේපල වස්තුවකොච්චර තිබුණත් බුද්ධිය ලබාගෙන නැත්නම් එයාගතකරන්නේ ජීවිතයක් නොවේ.
#හැම දෙයක්ම කණින් ඇහුවත්, හැම දෙයක්මඇහෙන් දැක්කත්, දකින අසන ඔක්කොම දේවල් අත්හරින්ටහෝ ගන්නට බුද්ධිමත් කෙනා ලෑස්ති නෑ.
#ඒ නිසා නොබැලිය යුතු දේ ඉදිරියේ එයාට ඇස්තිබුණත් අන්ධයෙක් වගෙයි. නොඇසිය යුතු දේ ඉදිරියේඑයාට කණ් තිබුණත් බිහිරෙක් වගෙයි. නොදැනගත යුතුදේ ඉදිරියේ එයාට නුවණ තිබුණත් මෝඩයෙක් වගෙයි.නොකළ යුතු දේ ඉදිරියේ එයා බලවතෙක් වුණත් දුර්වලයෙක් වගෙයි. අයහපත පිණිස පවතින දේ ඉදිරියේඑයා ඉන්නෙ ඇඳක දාපු මළකඳක් වගෙයි.මෙය වනාහී ආයුෂ්මත් මහාකච්චායන නම් රහත් මුනිඳුන්වදාළ ගාථාවන්ය.
2. සිරිමිත්ත තෙරුන්ගේ ගාථා
#භික්ෂුවක් වශයෙන් ක්‍රෝධ කරන්නෙ නැති නම්,වෛර බඳින්නෙ නැතිනම්, මායා නැත්නම්, කේලම්නැත්නම්, එයා ඇත්තෙන්ම පරලොව ශෝක කරන්නෙනෑ.
#ක්‍රෝධ නැති, වෛර නැති, මායා නැති, කේලාම්නැති හැම තිස්සෙම තමන්ගෙ ඉඳුරන් පාලනය කරගෙනනම් ඒ භික්ෂුව ඉන්නෙ, ඇත්තෙන්ම එයාට පරලොවශෝක කරන්න දෙයක් නෑ.
#ක්‍රෝධ නැති, වෛර නැති, මායා නැති, කේලාම්නැති ඉතා යහපත් සිල් ඇතිව නම් ඒ භික්ෂුව ඉන්නෙ,ඇත්තෙන්ම එයාට පරලොව ශෝක කරන්න දෙයක් නෑ.
#ක්‍රෝධ නැති, වෛර නැති, කේලාම් නැති ඒ භික්ෂුවකළ්‍යාණ මිත‍්‍රයන් සමඟ නම් ඉන්නෙ, ඇත්තෙන්ම එයාටපරලොව ශෝක කරන්න දෙයක් නෑ.
#ක්‍රෝධ නැති, වෛර නැති, මායා නැති, කේලාම්නැති ඒ භික්ෂුව යහපත් ප‍්‍රඥාවකින් නම් ඉන්නෙඇත්තෙන්ම එයාට පරලොව ශෝක කරන්න දෙයක් නෑ.
#එයා තුළ තියෙනවා නම් තථාගත බුදු සමිඳාණන්ගැන කාටවත් සොලවාලිය නොහැකි පැහැදීමක්, එයාතුළ තියෙනවා නම් ආර්යයන් වහන්සේලා ප‍්‍රශංසා කළ යහපත් ආර්යකාන්ත ශීලයක්.
#එයා තුළ තියෙනවා නම් ආර්ය සංඝයා කෙරෙහිබලවත් පැහැදීමක්, එයා තුළ තියෙනවා නම් ඍජුව පවතිනඅවබෝධ ඤාණයක්, එයා දිළින්දෙක් නම් නොවේ. එයාටතියෙන්නෙ හිස් ජීවිතයක් නොවේ.
#එම නිසා බුද්ධිමත් කෙනා ශ‍්‍රද්ධාවයි ශීලයයි, අචලප‍්‍රසාදයයි ඇති කරගෙන පැහැදිලි ධර්මාවබෝධයකින්ඇති කර ගෙනයි ධර්මයේ හැසිරිය යුත්තේ.මෙය වනාහී ආයුෂ්මත් සිරිමිත්ත නම් රහත් මුනිඳුන් වදාළගාථාවන්ය.
3. මහා පන්ථක තෙරුන්ගේ ගාථා
#කිසිම විදිහයකින් බිය තැතිගැනීමක් නැතිවශාස්තෘන් වහන්සේ වැඩසිටින ආකාරය මං දැකගත්තෙයම් දවසකද, එදා ඒ මහා පුරුෂයාණන් දැකපු වෙලාවෙඉඳලා මට මං ගැනම සංවේගයක් ඇතිවුණා.
#තමන්ගේ නිවසට පැමිණෙන ශ‍්‍රියා කාන්තාවටඅතින් පයින් ගහල එලවා දමනවා වගේ දෙයක් තමයිශාස්තෘන් වහන්සේගේ අවවාද නොපිළිගන්නා කෙනාකරන්නෙ.
#ඒ නිසා මගේ අඹුදරුවනුත් මං අත්හැරියා. දේපලවස්තුවත් අත්හැරියා, කෙස් රැවුල් බැහැර කළා. බුද්ධශාසනයේ පැවිදි වුණා.
#උතුම් ශික්ෂාපද රැකගෙන, ඉන්ද්‍රිය සංවරයත් ඇතිකරගත්තා. බුදු සමිඳාණන්ව වන්දනා කර කර මං ඉන්නෙ අපරාජිතවයි.
#ඒ දවස්වල මගේ හිතේ දැඩි ලෙස පිහිටුවා ගෙනහිටියෙ එකම එක පැතුමයි. මේ තණ්හාව නමැති උලජීවිතය තුළින් උදුරා දමන තාක් මොහොතක් වත්ඉඳගන්නෙ නෑ.
#මං ඒ වගේ වීරියකින් වාසය කළේ. ඒ මගේ වීරියදෙස බලන්න. මං ත‍්‍රිවිද්‍යාව ලබාගත්තා. බුද්ධ ශාසනයසම්පූර්ණ කළා.
#පුබ්බේනිවාසඥානයද ඇති කරගත්තා. දිවැස්නුවණත් පිරිසිදු කරගත්තා. අරහත්වයත් ලබාගත්තා. දැන්මම පුද පූජා ලැබීමට සුදුසු කෙනෙක්. කෙලෙසුන්ගෙන්නිදහස් වුණ කෙනෙක්.
#? ගෙවිල ගිහින් හිරු උදාවෙන කොට තෘෂ්ණාවවියලවා දමලා පළඟක් බැඳගෙන වාඩිවුණා.මෙය වනාහී ආයුෂ්මත් මහාපන්ථක නම් රහත් මුනිඳුන්වදාළ ගාථාවන්ය.අටවෙනි නිපාතය නිමා විය.(ගාථා අට බැගින් වදාළ කොටස නිමා විය)

9. නවවෙනි නිපාතය


1. භූත තෙරුන්ගේ ගාථා
#පෘථග්ජන සත්වයන් ඉන්නෙ අවිද්‍යාවෙන් වැහිල. ඒ නිසා ඒගොල්ල ඇලී වසන්නෙ ජරා මරණවලින් යුක්තදුකට බව නුවණැති භික්ෂුව දන්නවා. ඉතින් ඒ භික්ෂුවටපුළුවන් ඒ දුක සම්පූර්ණයෙන්ම අවබෝධ කරගන්න. ඔහුටපුළුවන් ඉතා හොඳ සිහියෙන් ධ්‍යාන වඩන්න. ඒ භික්ෂුවටඊට වඩා වෙන උතුම් සතුටක් නෑ.
#මේ තෘෂ්ණාව නම් දුකටමයි ඇදගෙන යන්නෙ.කෙලෙස් එක්ක ගැටගැහිලා දුකමයි ඇති කරන්නෙ. ඒභික්ෂුවට පුළුවන් වුණා. ඒ තණ්හාව නැති කරගන්න. ඉතාහොඳ සිහියෙන් ධ්‍යාන වඩන්න පුළුවන් වුණා. එයාටඉතින් ඊට වඩා වෙන උතුම් සතුටක් නෑ.
#කෙලෙස් සෝදන උතුම් නිවන් මග සුන්දර එකක්.ඒ භික්ෂුව ඒ උතුම් නිවන් මග ප‍්‍රඥාවෙන් දැකගත්තා. ඉතාහොඳ සිහියෙන් ධ්‍යාන වඩනවා. එයාට ඉතින් ඊට වඩාවෙන උතුම් සතුටක් නෑ.
#ශාන්ත නිවන තුළ කිසිම ශෝකයක් නෑ. කෙලෙස්නෑ. ඒක සකස් නොවුණ දෙයක්. කෙලෙස් සෝදන,බන්ධන නැති කරන නිවනට පැමිණියා. එයාට ඉතින් ඊටවඩා වෙන උතුම් සතුටක් නම් නෑ.
#අහස ගොරවනවා. අහස පුරාම වැස්ස වහිනවා.එතකොට ඒ භික්ෂුව ඉන්නෙ කන්දෙ ගුහාවක. ඉතා හොඳසිහියෙන් ධ්‍යාන වඩනවා. එයාට ඉතින් ඊට වඩා වෙනඋතුම් සතුටක් නම් නෑ.
#වනමල් හරි ම ලස්සනයි. ඒ මල් පොකුරු සුළඟින්ගැලවිලා ගිහින් ගං තෙරේ විසිරෙනවා. එතකොට ඒභික්ෂුව ගං තෙරේ ඉඳගෙන ධ්‍යාන වඩනවා. එයාට ඉතින්ඊට වඩා වෙන උතුම් සතුටක් නම් නෑ. 
#මහා වනන්තරේට ?ට වැස්ස වහිනවා. ඒ වෙලාවටඇත්තු කුංචනාද කරනවා. එතකොට කන්දෙ ගුහාවෙ ඉන්නභික්ෂුව ධ්‍යාන වඩනවා. එයාට ඉතින් ඊට වඩා වෙනසතුටක් නම් නෑ.
#ඒ භික්ෂුව ඉන්නෙ හැම අකුසල විතර්කයක්ම දුරුකරල. කිසි කෙලෙස් පීඩාවක් නැතිව. කෙලෙස් හුල්නැතිව. කන්දෙ  ගල්ලෙනේ ඉඳගෙන ධ්‍යාන වඩන කොට,ඉතින් එයාට ඊට වඩා වෙන උතුම් සතුටක් නම් නෑ.
#අවිද්‍යා මලකඩ නැති, ශෝක හුල් නැති, පීඩා නැති,තෘෂ්ණා නැති, කෙලෙස් හුල් නැති, සියලූ ආශ‍්‍රවයන්ගෙන්නිදහස් වූ සුවපත් වූ සිත් ඇති ඒ භික්ෂුව ධ්‍යාන වඩනවා.එයාට ඉතින් ඊට වඩා වෙන උතුම් සතුටක් නම් නෑ.මෙය වනාහී ආයුෂ්මත් භූත නම් රහත් මුනිඳුන් වදාළගාථාවන්ය.නවවෙනි නිපාතය නිමා විය.(ගාථා නවය බැගින් වදාළ කොටස නිමා විය)

10. දසවෙනි නිපාතය


1. කාළුදායී තෙරුන්ගේ ගාථා
#පින්වත් මුනිඳුනි, දැන් ගස්වල කොළ හැලිලතියෙන්නෙ. අලූතින් ගෙඩි හටගන්ට ළඟයි. අතු අග පිපිලතියෙන මල් දිලිසෙන ගිනි අඟුරු පාටයි. ඒ ගස් බබලනවගිනි සිළුව වගේ. මහා වීර මුනිඳාණෙනි, ශාක්‍යයන්ටත්පිහිට වෙන්න දැන් කල් පැමිණිලා ! 
#ඒ ගස්වල ලස්සන මල් පිපිලා හැම පැත්තටමසුවඳ හමනවා. දැන් ඒ ගස්, කොළ අත්හැරියා. ඔයසූදානමින් ඉන්නෙ ගෙඩි පිළිගන්ට. මහාවීර මුනිඳුනි, දැන්ඉතින් අපට පිටත්වෙන්න කල් පැමිණිලා!
#පින්වත් මුනිඳුනි, දැන් ගොඩාක් සීතලත් නෑ.ගොඩාක් රස්නෙත් නෑ. දීර්ඝ ගමනකට හොඳ සනීපදේශගුණයක් තියෙන්නෙ. ඔබවහන්සේ රෝහිණී ගංගාවෙන්එතෙර වෙලා වඩින කොට බටහිර පැත්තේ ඉන්න ශාක්‍යකෝලිය වංශිකයන්ට ඔබවහන්සේව දැක බලාගන්ටලැබේවා!
#හරිම ආසාවෙනුයි ගොවියන් කුඹුරක් හාන්නෙ.බිත්තර වී වපුරන්නෙත් ආසාවෙන්මයි. වෙළෙන්ඳන් මහමුහුදේ ගමන් යන්නේ සල්ලි හොයන්ට ආසාවෙනුයි. මාතුළද ආසාවක් තිබේ. මගේ ඒ ආසාවත් ඉෂ්ට වේවා!
#ගොවියෝ ආයෙමත් බිත්තර වී වපුරනවා. ආයෙආයෙමත් වැස්ස වහිනවා. එතකොට ගොවියන්ද ආයෙආයෙමත් කුඹුරු හානවා. එතකොට රටට ආයෙ ආයෙමත්සහල් ලැබෙනවා.
#යාචකයොත් ආයෙ ආයෙමත් ගෙවල්වලට යනවා.දන් දෙන අය ආයෙ ආයෙමත් දන් දෙනවා. දන් දෙනඅය ආයෙ ආයෙමත් දන් දීලා ආයෙ ආයෙමත් සුගතියේඋපදිනවා.
#යම් පවුලක මහා ප‍්‍රඥාවන්ත, වීරියවන්තඋත්තමයෙක් ඉපදුණොත් ඇත්තෙන්ම හත් වරිගෙටමසැනසීම ලැබෙනවා. දේවාතිදේව වූ භාග්‍යවතුන්වහන්සේට ඊටත් වඩා සැනසීමක් ලෝකයට දෙන්න පුළුවන් කියලයි මම හිතන්නෙ. ‘සත්‍යය’ කියල කියන්න පුළුවන්වෙන්නෙ ඔබවහන්සේට විතරයි.
#මහා ඉසිවරයාණන් වූ අපගේ මුනිඳුන්ගේ පියතුමාසුදොවුන් රජුය. පින්වත් බිසවුන් වහන්සේ බෝසත් කුමරාවකුසින් උසුලාගෙන ඇති දැඩි කළා. මරණින් මතු තුසිතයේඋපන්නා. ඒ මායා බිසව බුද්ධ මාතාවය.
#ඉතින් ඒ බුද්ධ මාතාව මෙලොවින් චුත වෙලා දිව්‍යසැපයට පත් වුණා. දැන් ඈ දෙවි පිරිස් පිරිවරා ගෙන දෙව්ලොව සැප විඳිනවා.
#අසහාය වූ පිළිමයකට නගාලිය නොහැකි වූඅකම්පිත සිත් ඇති බුදුසමිඳුන්ගේ පුත් රුවනකි මමත්.සුදොවුන් ශාක්‍ය රජතුමනි, එනිසා ඔබ ඒ මගේ පියාගේපියාය. පින්වත් ගෞතම රජුනි, දැහැමි වූ ඔබ මගේ සීයාවේ.මෙය වනාහී ආයුෂ්මත් කාළුදායී නම් රහත්මුනිඳුන් වදාළ ගාථාවන් ය.
2. ඒකවිහාරීය තෙරුන්ගේ ගාථා
#වනාන්තරයේ මං තනියම ඉන්න කොට කවුරුවත්මට ඉදිරියෙනුත් නැති නම් කවුරුවත් මගේ පිටුපසිනුත්නැති නම් ඇත්තෙන්ම මට හරි පහසුවක් දැනෙනවා.
#අපේ බුදුසමිඳුන් වනයේ වාසය කිරීම හරියට අගයකළා. මං වුණත් වනයට යන්නෙ හුදෙකලාවේමයි. දිවිදෙවැනි කොට ධර්මයේ හැසිරෙන භික්ෂුවකට තනියමඉන්න එක හරිම පහසුයි.
#මම භාවනා කරන කෙනෙක්. අලි ඇතුන් වාසය කරන මහා වනයට ඇතුළු වීමට මම හරි සතුටුයි. වනයලස්සනයි. මං තනියම ඉක්මනින් වනය ඇතුළට යන්නෙලොකු තේරුමක් ඇතිව.
#එක යායට මල් පිපෙනවා. වනය සීතලයි. සිහිලැල්දොළකින් ඇඟපත සෝදාගෙන මං තනියම සක්මන්කරනවා.
#නිවන් මග වඩලා අවසන් කරපු රහත් නමක් හැටියටදෙවැන්නෙක් නැතිව තනියම මේ ලස්සන මහ වනයේමං ඉන්නේ කවදාද?
#ඒ විදිහට තමයි මං කැමති. මගේ අදහස ඉටුවේවා!නිවන් මග සකසාගන්ට තියෙන්නෙ මා විසින්මයි. මේවැඬේ තවත් කෙනෙක් තවත් කෙනෙකුට කරල දෙන්නෙනෑ.
#මං වනයට යන්නෙ වීරිය තියෙන යුද ඇඳුම්ඇඳගෙන. ආයෙ ඉතින් ආශ‍්‍රවයන් ප‍්‍රහාණය කරල මිසක්මං වනාන්තරයෙන් එළියට එන්නෙ නෑ.
#සිහිළ් සුළඟ හමනකොට හරිම සුවඳයි. දිව්‍ය සුවඳක්වගෙයි. මං කන්ද මුදනෙ ඉඳගෙන අවිද්‍යාව පලා දමනවා.
#වනය පුරාම සුවඳ මල් පිරිලා. මේ සීතල කඳුබෑවුම්වල විවේක සැපයෙන් සුවපත් වෙලා ඒකටම සිත්අලවාගෙන මං ඉන්නවා.
#මං හිතාගෙන හිටපු සියලූ දේම මට දැන් ඉෂ්ටවුණා. මමත් පෝයදාට ආකාසෙ පායල තියෙන පුන්සඳක් වගේ. හැම ආශ‍්‍රවයක්ම නැති කළා. දැන් ඉතින් මටපුනර්භවයක් නෑ. මෙය වනාහී ආයුෂ්මත් ඒකවිහාරිය නම් රහත් මුනිඳුන්වදාළ ගාථාවන් ය.
3. මහා කප්පින තෙරුන්ගේ ගාථා
#තමන්ගෙ අනාගතය ගැන හිතලා හොඳ නරකතෝරා බේරා ගෙන කලින්ම ඒ ගැන නුවණින් දැනගෙනකටයුතු කළොත්, එයාගෙ සිදුරක් හතුරු මිතුරු කාටවත්දැනගන්ට බැහැ.
#බුදු සමිඳුන් වදාළ විදිහටමයි ආනාපානසතිය ප‍්‍රගුණකරන්ට  ඕනෙ. ඒ විදිහට ආනාපානසතිය සම්පූර්ණකළොත්, හොඳට භාවනා වශයෙන් වැඩුවොත්, එයාටපුළුවන් ලෝකයම එළිය කරන්න. වළාකුළු වලින් මිදුණපුන්සඳ වගේ.
#ඇත්තෙන්ම දැන් මගේ හිත හරිම පිරිසිඳුයි. සීමාරහිත කොට සිත වැඩුණු, අවබෝධයෙන් යුක්තව වීරියෙන්වඩපු නිසා හැම දිසාවක්ම බබලනවා.
#නුවණ තියෙන කෙනාට කොයි තරම් ධන හානියක්වුණත්, එයා ජීවත් වෙනවා. නමුත් කොයි ආකාරයේධනයක් තිබුණත් ප‍්‍රඥාව නැති කෙනා ජීවත් වෙනකෙනෙක් නොවේ.
#තමන් අසන ධර්මයේ සැබෑම විනිශ්චය ලබාදෙන්නේ ප‍්‍රඥාවයි. කීර්ති ප‍්‍රශංසා ලබාදෙන්නේ ප‍්‍රඥාවයි.ප‍්‍රඥාවන්ත මිනිසාට පුළුවන් දුක මැඩ සැප විඳින්නට.
#මේ යථාර්ථය අදාළ වන්නේ අදට විතරක් නොවේ.අනිත් එක මේ කරුණේ අද්භූත පුදුම දෙයක් නෑ. යම්කරුණක තිබෙන්නේ ඉපදීමයි මරණයයි නම් ඒකෙ තියෙන පුදුමය කුමක්ද?
#ජීවිතයක් උපදින කොටම මරණයත් එනවාමයි.උපදින තාක්ම මැරෙන්ට සිදුවෙනවා. සත්වයන්ගේස්වභාවය ඔන්න ඔච්චරයි.
#කෙනෙක් මැරුණා ම ඒ වෙනුවෙන් තව කෙනෙක්ඇඬුවා කියල අර මැරුණ කෙනාට කිසිම ඵලක් නෑ. මළකුණක් වෙනුවෙන් හඬා වැලපීම කීර්ති ප‍්‍රශංසා ලැබෙනදෙයක් නොවේ. ශ‍්‍රමණ බමුණන් වර්ණනා කළ දෙයකුත්නොවේ.
#හඬපුවාම ඇස්වලටත් අමාරුයි. ඇඟටත් අමාරුයි.පෙනුමත් නැතිව යනවා. නුවණයි කල්පනාවයි දුර්වලවෙනවා. එතකොට එයාගෙ හතුරන්ට තමයි සතුටු.හිතවතුන්ට ඒකෙන් සතුටක් නෑ.
#එම නිසා ගෙවල්වල ඉන්න අය නුවණ තිබෙනබහුශ‍්‍රැත උතුමන්ගේ ඇසුරට කැමති වෙන්ට  ඕනෙ.ප‍්‍රඥාවෙන් යුක්තවයි ඒ උතුමන් කටයුතු කරන්නේ. ඒඋතුමන්ගේ ජීවිත වතුර පිරුණ ගංගාවක් තරණය කරනනැවක් වගේ.මෙය වනාහී ආයුෂ්මත් මහා කප්පින නම් රහත් මුනිඳුන්වදාළ ගාථාවන්ය.
4. චූළ පන්ථක තෙරුන්ගේ ගාථා
#ඉස්සර මං හරි දුර්වලයි. ධර්මය වටහා ගැනීමේශක්තියක් තිබුණේම නෑ. ඒ දවස්වල මං හරි නින්දා වින්දා.මගේ සොහොයුරා පවා ‘දැන් ඉතින් ආයෙමත් ගෙදර පලයන්’ කියල මාව අසපුවෙන් ඉවත් කළා.
#සහෝදර ස්වාමීන් වහන්සේ මාව ඉවත් කළාටපස්සේ අසපුවේ දොරකඩ මං හිටගෙන හිටියා. බුද්ධශාසනයට මං හරිම ආසයි. මං හරිම දුකෙන් හිටියේ.
#භාග්‍යවතුන් වහන්සේ එතනට වැඩියා. මගේ හිසපිරිමැද්දා. මගේ අතින් අල්ලාගෙන ආයෙමත් අසපුවටඑක්කගෙන ආවා.
#ඇත්තෙන්ම ශාස්තෘන් වහන්සේ මං ගැනඅනුකම්පා කළා. පාපිස්නා රෙදි කඩක් මගේ අතට දුන්නා.පැත්තකට ගිහිල්ලා මේ සුදු රෙදි කඩ කෙරෙහි හොඳින්සිත පිහිටුවා ගන්න කියලා මට උපදෙස් දුන්නා.
#ඉතින් මං බුදු සමිඳුන්ගේ වචනය හිතට ගත්තා.ශාසනයේ ඇල්ම ඇති කරගෙන වාසය කළා. උතුම්නිවනම ලබාගන්ට සුදුසු විදිහට සමාධිය ඇතිකර ගත්තා.
#දැන් පුබ්බේනිවාස ඥානය ගැන මං දන්නවා.දිබ්බචක්ඛු ඥානයත් පිරිසිදු කරගත්තා. ත‍්‍රිවිද්‍යාව ලැබුවා.බුදු සසුන සම්පූර්ණ කළා.
#එදා ඒ පන්ථක භික්ෂුව තමන් වගේම දාහක් මැව්වා.දානයට කල් දන්වන තුරු ලස්සන අඹ වනයේ වාඩිවෙලා හිටියා.
#ඉතින් මගේ ශාස්තෘන් වහන්සේ දානයට කල්දන්වලා පණිවිඩකාරයෙක් මං වෙතට එව්වා. මං එදාදානෙට ගියේ අහසින්.
#මං ගිහින් ශාස්තෘන් වහන්සේගේ සිරිපතුල් වැන්දා.පැත්තකින් වාඩිවුණා. මං හිඳගත් බව දැක්කට පස්සෙයි ශාස්තෘන් වහන්සේ දානය පිළිගත්තේ.
#සියළු ලෝකයාගේ පූජා ලැබීමට සුදුසු දන්පිළිගැනීමට සුදුසු මිනිසුන්ගේ පින්කෙත වූ බුදු සමිඳාණන්දානය පිළිගත් සේක.මෙය වනාහී ආයුෂ්මත් චූල පන්ථක නම් රහත් මුනිඳුන්වදාළ ගාථාවන්ය.
5. කප්ප තෙරුන්ගේ ගාථා
#නොයෙක් අශූචි පිරුණු වැසිකිළි වලක් වගේ, පරණවෙච්ච ගවර වළක් වගේ, ලොකු තුවාලයක් වගේ, විශාලසැරව ගෙඩියක් වගේ, ගර්භාෂයකින් ඉපදුණා.
#ලේ සැරව පිරුණ, අශූචිවලින් බර වෙච්ච, හැමතිස්සෙම අපවිත‍්‍ර දේම වැගිරෙන මේ ශරීරයෙන් නිතරමකුණු වතුර වැක්කෙරෙනවා.
#ලොකු නහර වැල් හැටකින් විතර බැඳිලා, මස්වැදලිවලින් ඔතලා හම කියන ඇඳුමෙන් වහල තියෙනමේ ශරීරය නම් වැඩකට නැති එකක්.
#ඇටවලට නහර වැල් නමැති නූල් බැඳලා තිබෙනමේ ශරීරය කුණප කොටස්ම එකතුවෙලා තමයි ඔය ඉරියව්පවත්වන්නෙ.
#ස්ථිර වශයෙන්ම මරණය කරා යන මේ ශරීරයතිබෙන්නෙ මරණය ළඟමයි. අන්තිමේදී ශරීරය මෙහිඅතහැරලා කොහේ හරි යනවා.
#අවිද්‍යාව නිසා මේ ශරීරයේ ඇත්ත වැහිලයිතියෙන්නෙ. කෙලෙස් ගැට ගැහිලා බැඳිලා තියෙන්නෙ. කෙලෙස් සැඩ පහරේ ගහගෙන යන්නෙ. සැඟවිලා ඉන්නකෙලෙස්වල දැලට හසුවෙලා තියෙන්නෙ.
#පංච නීවරණවලින් යුක්තව ලාමක විතර්කපිරිවරාගෙන ඉන්නෙ. තෘෂ්ණාවෙන් මුල් ඇදලයිතියෙන්නෙ. මේ ශරීරය නමැති ගෙය සෙවිලි කරලතියෙන්නෙ මෝහය නමැති අතු ඉති වලින්.
#මේ විදිහට තිබෙන මේ ජීවිතය වැඩකරන්නෙකර්මය නමැති එන්ජිමෙනුයි. සම්පතින් හෝ විපතින්අවසන් වෙනවා. පෙනෙන්නට තිබෙන්නෙ වෙනස් වීමමයි.
#ඒ විදිහෙ කයක් මගෙයි කියලා සලකන්ට පටන්ගත්තොත්, ඔවුන් අන්ධ බාල පෘථග්ජනයන්මයි. මේභයානක වූ සංසාරයමයි වර්ධනය කරන්නෙ. ආයෙආයෙමත් භවයමයි හදාගන්නෙ.
#ඉතින් මේ ශරීරය අශූචි තැවරුණු විෂඝෝරසර්පයෙක් වගේ දැකලා දුරු කළොත් අන්න ඒ උදවියභවය මුලින්ම උදුරල දාල පිරිනිවන් පානවා.මෙය වනාහී ආයුෂ්මත් චූල කප්ප නම් රහත් මුනිඳුන් වදාළගාථාවන්ය.
6. උපසේන තෙරුන්ගේ ගාථා
#භික්ෂුවක් සිටින්නට  ඕනෑ භාවනා කරන්නට සුදුසුතැනක. ඈත තියෙන, නිශ්ශබ්ද, වල් සතුන් සිටින වනසෙනසුන් තමයි හොඳ.
#එයාට ගැලපෙන්නෙ කසල ගොඩෙන් හෝසොහොනෙන් හෝ මහ පාරෙ තිබිල හෝ අහුලා ගත්තු රෙදිවලින් මහපු ගොරෝසු සිවුරු.
#මාන්නය බැහැර කරල ගෙපිළිවෙලින් පිණ්ඩපාතෙයන ගමනක් තමයි එයාට හොඳ. ඒ ගමන ඉඳුරන් දමනයකරල ඉතා හොඳට සංවර වෙච්ච ගමනක්.
#කටුක ආහාරවලින් වුණත් සතුටින් යැපෙන්නට ඕනෑ. බොහෝ රසවත් නොයෙක් ආහාර ගැන සිතන්නටහොඳ නෑ. ආහාර රසයට ගිජු වුණොත් භාවනා කරන්නටසිත යොමු වෙන්නෙ නෑ.
#අවශ්‍යතා අඩුවිය යුතුයි. ලැබුණු දෙයකින් සතුටුවිය යුතුයි. මුනිවරයෙක් වුනහම තනිවමයි සිටිය යුත්තේ.ගෙවල්වල ඉන්න උදවිය සමඟත් අනගාරික උදවියසමඟත් එකතු නොවී සිටින්නට  ඕනෙ.
#කිසිවක් දන්නෙ නැති ගොළු කෙනෙක් වගේනුවණැති භික්ෂුව සංඝයා මැද ඉන්නෙ. ප‍්‍රමාණය ඉක්මවාකථා බස් කරන්ට හොඳ නෑ.
#කාටවත් අපහාස කරන්ට හොඳ නෑ. හිංසාකරන්ටත් හොඳ නෑ. ප‍්‍රාතිමොක්ෂ සංවර ශීලයෙන් සංවරවෙලා ඉන්න ඒ භික්ෂුව ආහාර වළඳන්නෙත් තේරුමක්ඇතිවයි.
#එයා වීරිය ඇතිවන භාවනා අරමුණු සිතේ උපදවාගන්නට දක්ෂ කෙනෙක්. අවස්ථානුකූලව සමථ විදර්ශනාවඩන්නට  ඕනෙ.
#හැම තිස්සෙම වීරිය පවත්වා ගෙන භාවනාකරන්නට  ඕනෙ. ඒ නුවණැති භික්ෂුව දුක් අවසන් කරලානිවනට පැමිණෙනතාක් විශ්වාසය අතහරින්නෙ නෑ. 
#උතුම් පිරිසිදු බව කැමතිව, ඒ විදිහට ජීවිතය ගතකරන භික්ෂුවගේ හැම ආශ‍්‍රවයක්ම නැති වෙලා යනවා.අමා නිවනද සාක්ෂාත් කරනවා.මෙය වනාහී ආයුෂ්මත් උපසේන නම් රහත් මුනිඳුන් වදාළගාථාවන්ය.
7. අපරගෝතම තෙරුන්ගේ ගාථා
#තමන්ගේ යහපත සොයා බලන කෙනා, සොයාබැලිය යුත්තේ බුදුන් වදාළ ධර්මයමය. ඒ වගේම එයාශ‍්‍රමණයන්ට ගැලපෙන වැඩපිළිවෙලත් සොයා බලන්ට ඕනෙ.
#කල්‍යාණ මිත‍්‍ර ආශ‍්‍රයත්, උසස් ශීලයක හික්මෙනඑකත්, ඒ වගේම ධර්මය පවසන ගුරු උතුමන්ගේ වචනයඇසීමේ කැමැත්තත් ශ‍්‍රමණ ජීවිතයට හොඳින් ගැලපෙනවා.
#බුදු සමිඳුන් කෙරෙහි ගෞරවයක්, සද්ධර්මයකෙරෙහි ලෙන්ගතුකමක්, මාර්ග-ඵල ලාභී සඟරුවනකෙරෙහි උපස්ථානයත්, ශ‍්‍රමණ ජීවිතයට හොඳින්ගැලපෙනවා.
#යහපත් ඇවතුම් පැවතුම්වලින් යුක්ත වීමත්,කාගෙන්වත් ගැරහුම් නොලබන පිරිසිදු ජීවිතයත්, භාවනාවතුළ සිත පිහිටුවා ගැනීමත්, ශ‍්‍රමණ ජීවිතයට හොඳින්ගැලපේ.
#සිරිත් විරිත් දැනගෙන සිටීමත්, පැහැදීම ඇතිවනඉරියව් පැවැත්වීමත්, සමථ විදර්ශනා භාවනාවේ යෙදීමත්,ශ‍්‍රමණ ජීවිතයට හොඳින් ගැලපේ. 
#මුනිවරුන් වාසය කරන අරණ්‍ය, දුර ඈත වනසෙනසුන්, ජන ශූන්‍ය වනාන්තර ශ‍්‍රමණ ජීවිතයට හොඳින්ගැලපේ.
#සිල්වත් වීම, සද්ධර්මය බොහෝ කොට දැනසිටීම,ජීවිතයේ යථාර්ථය නුවණින් විමසීම, චතුරාර්ය සත්‍යයඅවබෝධ කිරීම ශ‍්‍රමණ ජීවිතයට හොඳින් ගැලපේ.
#අනිච්ච සඤ්ඤාව, අනත්ත සඤ්ඤාව, අශුභසඤ්ඤාව භාවනා වශයෙන් ප‍්‍රගුණ කරගෙන හැමලෝකයක් ගැනම නොඇල්ම ඇති කර ගැනීම ශ‍්‍රමණජීවිතයට හොඳින් ගැලපේ.
#බොජ්ඣංග ධර්ම වැඞීම, ඉද්ධිපාද වැඞීම, පංචඉන්ද්‍රිය, පංච බල, ආර්ය අෂ්ටාංගික මාර්ගය වැඞීම, ශ‍්‍රමණජීවිතයට හොඳින් ගැලපේ.
#මුනිවරයා තෘෂ්ණාව අත්හැර දමයි. ආශ‍්‍රව මුලින්මඋදුරා දමයි. හැම දෙයකින්ම නිදහස් වී වාසය කරයි.මෙය ශ‍්‍රමණ ජීවිතයට හොඳින් ගැලපේ.මෙය වනාහී ආයුෂ්මත් අපරගෝතම නම් රහත් මුනිඳුන් වදාළගාථාවන්ය.දසවෙනි නිපාතය නිමා විය.(ගාථා දහය බැගින් වදාළ කොටස නිමා විය)

11. එකළොස්වෙනි නිපාතය


1. සංකිච්ච තෙරුන්ගේ ගාථා 
#පින්වත් භික්ෂුව, මේ වැහි කාලෙ උජ්ජුහාන කන්දේමහා වනයේ මොන කරුණකටද? මේ අධික සීතල තිබෙනසැඩ සුළඟට ඔබ කැමතිද? ධ්‍යාන වඩන අය තනියමඉන්න තමයි ආසා.
#වැහි කාලෙට සැඩ සුළං, අහසෙ තියෙන වළාකුළුඈතට අරගෙන යනවා. එතකොට මං ඒ දිහා බලාගෙනඉන්නවා. ඒ වෙලාවට මගේ හිතට විවේකයක් දැනෙනවා.
#අමු සොහොනෙ හැම තිස්සෙම ගැවසෙන්නෙ කළුපාට කපුටො. ඒ කපුටන් දකිද්දී මේ ශරීරය ගැන මගේහිතට එන්නෙ විරාගයක්මයි.
#අනිත් අය තමන්ව රකින්නෙ නැති නම්, තමනුත්අනිත් අයව රකින්නෙ නැති නම්, අන්න එබඳු භික්ෂුවකාමයන් ගැන බලාපොරොත්තු නැතිව සනීපෙටනිදාගන්නවා.
#වතුර පාර නම් හරිම ලස්සනයි. පැතිරී ගිය ගල්තලාවක් තියෙන්නෙ. වඳුරන් එහෙ මෙහෙ පැන පැනදුවනවා. දිය සෙවෙල් වලින් යුතු ඒ කඳුවලට මගේ හිතඇදිලා යනවා.
#අරණ්‍යවලත්, දිය අලි ගලන තැන්වලත්, ගල් ලෙන්වලත්, ඈත වන සෙනසුන්වලත් මං ඉඳල තියෙනවා.
#මේ සත්තු මැරෙත්වා! වැනසෙත්වා! දුකට පත්වේවා!යනාදී ද්වේෂ සහගත පහත් හැඟීම් මගේ සිතේ නම්ඇතිවන බවක් මං දන්නෙ නෑ.
#බුදු සමිඳාණන්ව මං ඉතා ගෞරවයෙන් ඇසුරුකළා. බුදුසසුන සම්පූර්ණ කරගත්තා. කෙලෙස් බර පැත්තකින් තිබ්බා. භව රැහැන් මුලින්ම කපල දැම්මා.
#ගිහි ජීවිතය අත්හැරලා මං මහණ වුණේ ලොකුතේරුමක් ඇතිව. අන්න ඒ තේරුම මං අවබෝධ කළා.හැම බන්ධනයක්ම නැති කරලා දැම්මා.
#දැන් මට මැරෙන්ට වුණත් අමුතු ආශාවක් නෑ. ජීවත්වෙන්ටත් අමුතු ආශාවක් නෑ. මාසෙ පඩිය බලාගෙනඉන්න කෙනෙක් වගේ මං මේ බලමින් ඉන්නෙ පිරිනිවන්පෑම ගැනයි.
#මැරෙන්ටද මට ආශාවක් නෑ. ජීවත් වෙන්ටත්ආශාවක් නෑ. හොඳට සිහිය පිහිටුවාගෙන නුවණින් යුතුවපිරිනිවන් පාන්ටයි කල් බලාගෙන ඉන්නෙ.මෙය වනාහී ආයුෂ්මත් සංකිච්ච නම් රහත් මුනිඳුන් වදාළගාථාවන්ය.එකළොස්වෙනි නිපාතය නිමා විය.(ගාථා එකොළහ බැගින් වදාළ කොටස නිමා විය)

12. දොළොස්වෙනි නිපාතය


1. සීලව තෙරුන්ගේ ගාථා
#මේ බුදු සසුනේ පුහුණු කරන්ට  ඕනෑ සීලයමයි.මේ ජීවිතයේදී හොඳට සිල් රැකගත්තොත් සියළු සම්පත්ලැබෙනවා.
#නුවණ තියෙන කෙනා සිල් රකින්ට  ඕනෑ සැප තුනක් බලාගෙන. ඒ තමයි ප‍්‍රශංසාව, ධන ලාභය වගේමසුගතියේ ඉපදිලා සතුටු වීම.
#සිල් රකින කෙනාගේ සංවර ජීවිතය නිසා එයාටගොඩක් හොඳ මිතුරන් ලැබෙනවා. ඒ වුණාට දුස්සීලකෙනා පාපී ක‍්‍රියා නිසා හොඳ මිතුරන්ගෙන් ඈත් වෙනවා.
#දුස්සීල කෙනා ලබන්නේ ගැරහීමත්, අපකීර්තියත්විතරයි. සිල්වත් කෙනා හැම තිස්සෙම ගුණ කථාවත්,ප‍්‍රශංසාවත් ලබනවා.
#මුලින්ම පිහිට වෙන්නෙ ශීලයයි. ශීලය කියන්නේයහපත් ගතිගුණවලට අම්ම කෙනෙක් වගේ දෙයක්. සියළුගුණ ධර්මවල ප‍්‍රමුඛයා ශීලයයි. එනිසා ශීලය පිරිසිදුවතබා ගන්ට  ඕනෑ.
#සිත මහ මුහුද නම් ශීලය වෙරළයි. සතුටත්සංවරයත් ලබාදෙන ශීලය හැම බුදුවරුන්ගේම පුණ්‍යතීර්ථයයි. ඒ නිසා ශීලය පිරිසිදුව තියෙන්නට  ඕනෙ.
#ශීලය කියන්නේ අසහාය බලයක්. උත්තමආයුධයක්. ලස්සන ආභරණයක්. අද්භූත ඇඳුමක්.
#ශීලය කියන්නෙ මහේශාක්‍ය පාලමක්. අති උතුම්සුවඳක්. දස දිශාවටම හමාගෙන යන ශ්‍රේෂ්ඨ සුවඳ විලවුන්කියන්නෙ ශීලයටයි.
#ශීලය කියන්නෙ ගමනක් යන කෙනෙකුගේ රසවත්බත් මුලක්. උතුම් ගමනකට හොඳ වියදමක්. දස දිශාවේගමන් කළ හැකි හොඳ වර්ගයේ වාහනයක්.
#ජීවිතය නපුරු කර ගත්තොත් මේ ජීවිතයේදීමනින්දා ලැබෙනවා. පරලොවදීත් අපායේ ඉපදිලා දුක් විඳින්ට සිදුවෙනවා. ශීලයක් නැති, එකඟ වූ සිතක් නැති,අඥාන පුද්ගලයා හැම තැනකදීම දුකට ගොදුරු වෙනවා.
#ජීවිතය යහපත් කර ගත්තොත් මේ ජීවිතයේදීමකීර්තිය ලැබෙනවා. පරලොවදී සුගතියේ ඉපදිලා සතුටුවෙනවා. සිල් රැකලා සිත එකඟ කර ගෙන නුවණ ලබාගත්කෙනා හැම තැනකදීම සතුටු වෙනවා.
#මේ ශාසනයේ ශීලය අග‍්‍ර දෙයක්. නමුත් උතුම්මදෙය ප‍්‍රඥාවයි. මිනිසුන් අතරත් දෙවියන් අතරත් ශීලයත්ප‍්‍රඥාවත් යන දෙකෙන් ජය ලබන්ට පුළුවනි.මෙය වනාහී ආයුෂ්මත් සීලව නම් රහත් මුනිඳුන් වදාළගාථාවන්ය.
2. සුනීත තෙරුන්ගේ ගාථා
#මම ඉපදුණේ අඩු කුලයේ පවුලක. හරිම දුප්පත්.හරි කෑමක් බීමක් වත් තිබුණේ නෑ. මගේ රස්සාවත් හරිමපහත් දෙයක්. වැසිකිළිවල අශූචි බැහැරට ගෙනියන එකයිකළේ.
#මිනිසුන් මාව පිළිකුල් කළා. පරිභව කරලා නින්දාකරල දැම්මා. ඉතින් මං ඉතා යටහත් සිතින් බොහෝදෙනෙකුට වැඳගෙන හිටියේ.
#මට පුදුමාකාර වාසනාවක් තිබුණේ. එදා රජගහනුවරට ස්වාමීන් වහන්සේලා පිරිවරාගෙන මහා වීර වූසම්බුදු සමිඳුන් වඩිනා ආකාරය මං බලාගෙන හිටියා.
#අශූචි කද පැත්තකින් තිබ්බා. උන්වහන්සේගේ සිරිපතුල් වැඳගන්ට ළං වුණා. එතකොට ඒ පුරුෂෝත්තමයාමං ගැන අනුකම්පා කරලා වඩින ගමන නතර කරලහිටගත්තා.
#මං ශාස්තෘන් වහන්සේගේ සිරිපතුල් වන්දනා කළා.පැත්තකින් හිටියා. හැමදේටම වඩා උතුම් පැවිදි බව මටත්ලබාදෙන්න කියල ඉල්ලා හිටියා.
#හැමදෙනා ගැනම අනුකම්පාව පිරුණ මහාකාරුණික ශාස්තෘන් වහන්සේ ‘පින්වත් භික්ෂුව මෙහෙටඑන්න’ කියල මට වදාළ සේක. ඒක තමයි මගේඋපසම්පදාව.
#මං අරණයේ තනිවමයි ඉන්නෙ. කිසිම කම්මැලිකමක් නෑ. බුදු සමිඳුන් මට කියා දීපු විදිහටම මං කටයුතුකළා.
#? පළමු යාමයේ පුබ්බේනිවාස ඤාණය ලබාගත්තා.මැදියම් යාමයේ දිබ්බචක්ඛු ඥානය පිරිසිදු කරගත්තා.රාත‍්‍රී පහන් වන වේලේ අවිද්‍යා අන්ධකාරය නැත්තටනැති කළා.
#එදා හිරු නැග එද්දී සක් දෙවිඳුත්, මහ බඹුත් මංවෙත පැමිණිලා වැඳගෙන නමස්කාර කළා.
#ඔබ ශ්‍රේෂ්ඨ පුරුෂයෙකි. ඔබට නමස්කාර වේවා!උතුම් පුරුෂය, ඔබට නමස්කාර වේවා! දුක් රහිත මුනිඳුනි,ඔබේ සිත තුළ කිසිම ආශ‍්‍රවයක් නෑ. ඔබ ලෝකයාගේ පුදපූජාවන්ට සුදුස්සෙක්.
#මං පිරිවරාගෙන සිටින දෙව් පිරිස දැකපු ශාස්තෘන්වහන්සේ සිනහ පහළ කළා. ඊට පස්සෙ මෙන්න මේ කරුණ වදාළා.
#කෙලෙස් තැවීමෙනුත්, බඹසර ජීවිතයෙනුත්, සංවරකමෙනුත් ඉන්ද්‍රියන් දමනයෙනුත් තමයි බ‍්‍රාහ්මණයෙක්වෙන්නෙ. මේ ඉන්නෙ උතුම් බ‍්‍රාහ්මණයෙක්.මෙය වනාහී ආයුෂ්මත් සුනීත නම් රහත් මුනිඳුන් වදාළගාථාවන්ය.දොළොස්වෙනි නිපාතය නිමා විය.(ගාථා දොළහ බැගින් වදාළ කොටස නිමා විය)

13. දහතුන්වෙනි නිපාතය


1. සෝණ තෙරුන්ගේ ගාථා
#එයා අංග රටේ රජතුමාගේ රාජකීය පිරිවරට අයිතිකෙනෙක්. ඒ කාලෙ එයා හරි බල සම්පන්නයි. එයා නමින්සෝණ. අද එයා ධර්මය තුළත් බලසම්පන්න කෙනෙක්.හැම දුකින්ම එතෙර වුණ කෙනෙක්.
#සිඳ දැමිය යුත්තේ ( ඕරම්භාගිය සංයෝජන) පහය.පහ කළ යුත්තේ (උද්ධංභාගිය සංයෝජන) ප ය. දියුණුකර ගතයුත්තේ (ශ‍්‍රද්ධා ආදී ඉන්ද්‍රිය ධර්ම) පහය. ඉක්ම යායුත්තේ (රාග, ද්වේෂ, මෝහ, මාන, දිට්ඨි යන) සංග පහය.අන්න ඒ භික්ෂුවට කියන්නෙ මේ සැඩ පහරින් එතෙරවෙච්ච කෙනා කියලයි.
#ආඩම්බර කමින් හිටියොත්, ප‍්‍රමාදීව හිටියොත්, බාහිර දේට ආශා කළොත්, ඒ භික්ෂුවට ශීල, සමාධි, ප‍්‍රඥාසම්පූර්ණ කරගන්ට ලැබෙන්නෙ නෑ.
#මාන්නෙන් ඉදිමිලා ප‍්‍රමාද වුණොත් එයා කළ යුතුදේ අත්හැර දානවා. ඊට පස්සෙ නොකළ යුතු දේ කරනවා.අන්තිමේ බලන කොට වැඩිල තියෙන්නෙ කෙලෙස්විතරයි.
#හැම තිස්සෙම කායානුපස්සනාව පුරුදු කළොත්එයා නොකළ යුතු දේ කරන්නෙ නෑ. කළ යුතු දේ හැමතිස්සෙම කරනවා. හොඳ සිහියත්, නුවණත් තියෙන කොටකෙලෙස් නැතිවෙලා යනවා.
#ශාස්තෘන් වහන්සේ වදාළ නිවනට ඇති ඇද නැතිමාවත ආර්ය අෂ්ටාංගික මාර්ගය පමණයි. ඒ මගේම ගමන්කරන්න. නොනැවතීම ගමන් කරන්න. තමන්ගේදුර්වලතාවලට තමන් ම දොස් නගන්න. අන්න ඒ කෙනානිවන කරා යනවා.
#මං අධික වීර්යයක් පටන් අරගෙනයි හිටියේ.ලෝකයට අනුත්තර වූ ශාස්තෘන් වහන්සේ, ඒ දහම් ඇස්ඇති මුනිඳාණන් තමයි එදා වීණාවක් උපමා කරගෙනමට දහම් දෙසුවේ.
#උන්වහන්සේගේ වචනය මං පිළිගත්තා. ආයෙමත්බුද්ධ ශාසනය ගැන කැමැත්තෙන් වාසය කළා. නිවනපිණිස සමථයත් දියුණුකර ගත්තා. මා ත‍්‍රිවිද්‍යාව ලබාගත්තා. බුද්ධ ශාසනය සම්පූර්ණ කරගත්තා.
#මුළු ලෝකයම හිතින් අත හැරලා, හිතට විවේකඅරගෙන, දුකක් නැති සිතින් යුක්තව, පංච උපාදානස්කන්ධගැන හිතේ තිබෙන ඡුන්දරාගය නැතිකර දමද්දී, 
#තණ්හාව නැති කිරීමටම යොමු වෙලා, කිසි දේකටරැවටෙන්නෙ නැතිව මේ ඇස, කණ ආදී ආයතනයන්ගේසත්‍ය තත්වය දකින කොට හැම කෙලෙස් වලින්ම හිතනිදහස් වෙලා ගියා.
#කෙලෙස්වලින් හිත නිදහස් වුණාම හරිම ශාන්තයි.සම්පූර්ණ කළ නිවන් මගේ ආයෙමත් වඩන්ට දෙයක් නෑ.ආයෙමත් වඩන්ට දෙයක් නෑ. ආයෙමත් කළ යුතු දෙයක්නෑ.
#විශාල ගල් පර්වතයක් සුළඟට කිසිසේත්මසෙලවෙන්නෙ නෑ. ඒ වගේමයි රූප, ශබ්ද, ගන්ධ, රස,පහස යන  ඕනෑම දෙයක්.
#හොඳ නරක කිසි දේකට ඒ භික්ෂුව කම්පා කරවන්ටබැහැ. අකම්පිත සිතක් තියෙන්නෙ. ඒ සිත පිහිටාතියෙන්නෙ නිවන තුළ. වෙන කිසි දෙයක් සමඟඑක්වන්නෙ නැහැ. ඒ භික්ෂුවට හොඳට පෙනෙනවා.හැමදේම අනිත්‍ය වන හැටි.මෙය වනාහී ආයුෂ්මත් සෝණ නම් රහත් මුනිඳුන් වදාළගාථාවන්ය.දහතුන්වෙනි නිපාතය නිමා විය.(ගාථා දහතුන බැගින් වදාළ කොටස නිමා විය)

14. දහහතරවෙනි නිපාතය 
1. ඛදිරවනයේ රේවත තෙරුන්ගේගාථා
#මං ගිහි ජීවිතය අත්හැරලා මහණ වෙච්ච දවසේඉඳලා මේ දක්වාම මගේ හිතේ කිසිම ද්වේෂ සහගතසිතිවිල්ලක් ඇති වෙච්ච බවක් මං දන්නෙ නෑ.
#මේ සත්වයෝ මැරෙත්වා! වැනසෙත්වා! දුකටපත්වෙත්වා! යන හැඟීමක් වත් මෙච්චර දීර්ඝ කාලයක්තුළ මා තුළ ඇතිවුණ බවක් මං දන්නෙ නෑ.
#මෛත‍්‍රිය ගැන බුදුසමිඳුන් කියා දුන්න ආකාරයටමමං මෛත‍්‍රී භාවනාව කළා. අප‍්‍රමාණ මෙත් සිත ක‍්‍රමක‍්‍රමයෙන් පුරුදු කළ බව මං දන්නවා.
#තරහක් නැති සිතින් යුතුව හැම මිතුරන් යහළුවන්සත්වයන් හැමදෙනා ගැනම අනුකම්පාවෙන් මං මෛත‍්‍රීසිත වඩනව.
#කිසිම බැඳීමක් නැති වෙනස් වීමක් නැති ඒමෛත‍්‍රියෙන්මයි සිතේ සතුට ඇති වෙන්නේ. නුවණ නැතිජනතාව මෙය පුරුදු කරන්නෙ නෑ. එහෙත් මං සතරබ‍්‍රහ්ම විහරණයන්ම පුරුදු කරනවා.
#සම්බුදු සමිඳුන්ගේ ශ‍්‍රාවක භික්ෂුව විතර්ක නැතිධ්‍යානයට කියන්නෙ ආර්ය වූ නිශ්ශබ්දතාවය කියලා. ඒභික්ෂුව එයට සම වදිනවා.
#ඉතා හොඳින් නිශ්චලව පිහිටි ගල් පර්වතය වගේමෝහය නැති කරපු භික්ෂුවත් අකම්පිතයි.
#නිතරම යහපතම හොයාගෙන ගිය කෙලෙස් නැති කෙනාට කෙස් ලෝමයක අග තිබෙන දෙයක් තරම් ඉතාකුඩා වරද පවා වළාකුලක් වගේ ලොකුවට පේනවා.
#ඇතුළු නුවරත්, පිට නුවරත් ඉතා හොඳට ආරක්ෂාවෙලා තියෙන නගරයක් වගෙයි, තමන්ගෙ ජීවිතය වරදටවැටෙන්න නොදී රැකගන්න  ඕනෙ. මේ උතුම් අවස්ථාවමග හරින්ට එපා.
#මට දැන් මරණය ගැන අමුතු ආශාවක් නැත. ජීවිතයගැනත් අමුතු ආශාවක් නැත. මාසෙ පඩිය ලබාගෙනඉන්න කෙනෙක් වගේ මං මේ කල් බලාගෙන ඉන්නෙපිරිනිවන් පෑමටයි.
#මට දැන් මරණය ගැනද අමුතු ආශාවක් නැහැ.ජීවිතය ගැනද අමුතු ආශාවක් නැහැ. හොඳට සිහියපිහිටුවාගෙන නුවණින් යුක්තව මං මේ කල් බලාගෙනඉන්නෙ පිරිනිවන් පෑමටයි.
#මං ශාස්තෘන් වහන්සේව ඉතා ගෞරවයෙන් ඇසුරුකළා. බුදු සසුන සම්පූර්ණ කරගත්තා. කෙලෙස් බරපැත්තකින් තිබ්බා. භව රැහැන කපලා දැම්මා.
#ගිහි ජීවිතය අතහැරලා මං මහණ වුණේ උතුම්බලාපොරොත්තුවක් ඇතිව. මගේ ඒ උතුම් අදහස ඉෂ්ටවුණා. හැම බැන්ධනයක්ම නැතිකරලා දැම්මා.
#ඉතින් පින්වත්නි, මෙච්චරයි මට කියන්නතියෙන්නෙ. අප‍්‍රමාදීව නිවන් මගේ හැසිරෙන්න. මා නම්ඒකාන්තයෙන්ම පිරිනිවන් පානවා. හැම දුකින්ම නිදහස්වුණා.මෙය වනාහී ආයුෂ්මත් ඛදිරවනයේ රේවත නම් රහත් මුනිඳුන් වදාළ ගාථාවන්ය.
2. ගෝදත්ත තෙරුන්ගේ ගාථා
#ඉතා හොඳම වර්ගයේ මහා බල සම්පන්න ගවයන්ඉන්නවා. කරත්තෙ බැන්දට පස්සේ බර ඇදගෙන යනඑක සුළු දෙයක්. ඒ ශක්තිමත් ගවයා නියම විදිහට බරඅදිනවා පිට පනින්නෙ නෑ.
#ධර්මය අවබෝධ කළ භික්ෂුවත් ඒ වගේ තමයි.එයා වතුර පිරිල තිබෙන මුහුදක් වගෙයි. ප‍්‍රඥාවෙන්තෘප්තිමත් වෙලා ඉන්නෙ. අනුන්ට අපහාස කරන්නෙනෑ. මේක එබඳු අයගේ ශ්‍රේෂ්ඨ ගුණයක්.
#සත්වයන් දුක් විඳින්නෙ කාලය තුළ, කාලයටමවසඟ වෙලා ඉන්න නිසා. භවය තුළ, භවයටම වසඟවෙලා. ඉතින් ඒ උදවිය මේ ජීවිතයේදීම ශෝක වෙනවා.
#සැප ලැබුණහම ඒ ගොල්ල හරි ආඩම්බරයි. දුකලැබුණහම ඒ දුකට යටත් වෙනවා. ජීවිතයේ යථාර්ථයඅවබෝධ වෙලා නැති ඒ නුවණ මඳ ජනතාව සැප දුකදෙකෙන්ම පීඩා විඳිනවා.
#මේ සැප දුකට මැදි වෙලා තිබෙන බව පැවැත්මමහල දෙන්නෙ තණ්හාවෙන්. මේ තණ්හාව නැති කළොත්ඒ ගොල්ලන්ට ඉන්න පුළුවන් ඉන්ද්‍රඛීලයක් වගේ. උස්පහත් නොවී ඉන්න පුළුවන්.
#එබඳු උදවියට යමක් ලැබුණත් එකයි. නොලැබුණත්එකයි. අපකීර්තිය ලැබුණත් එකයි. කීර්තිය ලැබුණත් එකයි.නින්දා ලැබුණත් එකයි. ප‍්‍රශංසා ලැබුණත් එකයි. සැපලැබුණත් එකයි. දුක ලැබුණත් එකයි. කම්පා වෙන්නෙ නෑ.
#කිසිම අරමුණකට ඒ ගොල්ල ඇලෙන්නෙ නෑ.නෙළුම් කොළෙන් ලිස්සා වැටෙන වතුර බින්දුවක් වගේ.ඒ නුවණැති උදවිය හැමතැනදිම සැපෙන් ඉන්නවා.හැමතැනදිමත් අපරාජිතව ඉන්නවා.
#දැහැමි ජීවිතයෙන් අලාභයක් ලැබෙනවා නම්අදැහැමි ජීවිතයෙන් ලාභයක් ලැබෙනවා නම් මේ දෙකෙන්අදැහැමි ජීවිතයෙන් ලැබෙන ලාභයට වඩා ඇත්තෙන්මදැහැමි අලාභය ශ්‍රේෂ්ඨයි.
#මෝඩ ජනතාවගේ වර්ණනාවත් නිකෙලෙස්බුද්ධිමත් ජනතාවගේ අපහාසයත් කියන දෙකෙන් මෝඩජනතාවගේ වර්ණනාවට වඩා නිකෙලෙස් බුද්ධිමතුන්ගේඅපහාසය උතුම්ය.
#මෝඩ ජනතාවගේ ප‍්‍රශංසාවත්, නිකෙලෙස්බුද්ධිමතුන්ගේ ගර්හාවත් කියන දෙකෙන් මෝඩ ජනතාවගේප‍්‍රශංසාවට වඩා නිකෙලෙස් බුද්ධිමතුන්ගේ ගර්හාව උතුම්ය.
#කාම සේවනයෙන් ලැබෙන සැපයත්, කාමයන්ගෙන්වෙන් වී විවේකයෙන් සිටින විට ලැබෙන දුකත් යන මේදෙකෙන් කාමයෙන් ලැබෙන සැපයට වඩා විවේකයෙන්ලැබනෙ දුක උතුම්ය.
#අධාර්මිකව ජීවත් වීමත් ධාර්මිකව ලැබෙනමරණයත් යන මේ දෙකෙන් අධාර්මික ජීවිතයට වඩාධාර්මික මරණය උතුම්ය.
#කාම, කෝප දෙකම නැති කළ කිසිම භවයකටනොඇලූණ ශාන්ත සිත් ඇති තණ්හා රහිත කෙනා ලෝකයේ හැසිරෙන කොට එයාට ප‍්‍රිය අප‍්‍රිය වශත්‍යන්භේදයන් කිසිවක් නැහැ.
#බොජ්ඣංග ධර්ම දියුණු කරලා ඉන්ද්‍රිය ධර්මත්,බල ධර්මත් දියුණු කරල තමයි පරම ශාන්තියටපැමිණෙන්නෙ. ඒ රහත් මුනිවරුන් පිරිනිවන් පානවා.මෙය වනාහී ආයුෂ්මත් ගෝදත්ත නම් රහත් මුනිඳුන් වදාළගාථාවන්ය.දහහතරවෙනි නිපාතය නිමා විය.(ගාථා දහහතර බැගින් වදාළ කොටස නිමා විය)

16. දහසයවෙනි නිපාතය


1. අඤ්ඤාකොණ්ඩඤ්ඤ තෙරුන්ගේගාථා
#සද්ධර්මයේ තිබෙන්නෙ පුදුමාකාර රසයක්. මං ඒසද්ධර්මය අහල ගොඩක් පැහැදුණා. බුදු සමිඳුන් වදාළමේ ධර්මය හැම ආකාරයෙන්ම බැඳීම් රහිත විරාගීධර්මයක්.
#මේ ලෝකයේ නොයෙක් විදිහේ අරමුණු තියෙනවා.ඒවා අතර ලස්සනට පෙනෙන රාගය ඇති කරන අරමුණුනිසා ඇතිවන සංකල්ප මුළු මිනිස් ලෝකයම කලඹලාදානවා කියලයි මං හිතන්නෙ.
#සුළඟට ඇවිස්සිලා ගහගෙන යන දූවිලි වැස්ස වහින කොට සංසිඳෙනවා. අන්න ඒ වගේ ප‍්‍රඥාව උපදවාගෙන රාග සංකල්ප දිහා බලන කොට ඒවා සංසිඳිලායනවා.
#ප‍්‍රඥාව උපදවාගෙන, සකස් වෙච්ච හැම දෙයක්ගැනම අනිත්‍ය වශයෙන් බලන කොට එයා දුක ගැනකලකිරෙනවා. කෙනෙක් පිරිසිදු වන්නෙ අන්න ඒක‍්‍රමයටයි.
#ප‍්‍රඥාව උපදවාගෙන, සකස් වෙච්ච හැම දෙයක්ගැනම දුක් වශයෙන් බලන කොට එයා දුක ගැනකලකිරෙනවා. කෙනෙක් පිරිසිදු වන්නෙ අන්න ඒක‍්‍රමයටයි.
#ප‍්‍රඥාව උපදවාගෙන, සකස් වෙච්ච හැම දෙයක්ගැනම අනාත්ම වශයෙන් බලන කොට එයා දුක ගැනකලකිරෙනවා. කෙනෙක් පිරිසිදු වන්නෙ අන්න ඒක‍්‍රමයටයි.
#මේ කොණ්ඩඤ්ඤ තෙරුන් බුද්ධානුබුද්ධ කෙනෙක්.ඒ නිසාම ඉපදීමත් මරණයත් නැතිකළා. බඹසර ජීවිතයසම්පූර්ණ කරගත්තා.
#මහා සැඩ පහරක් තියෙනවා. ඒ වගේම උගුල්අටවලා තියෙනවා. ඒ වගේම උල් ගොඩක් තියෙනවා.පළන්ට දුෂ්කර වූ ගල් පර්වතයකුත් තියෙනවා. මේ කෙනාඔක්කොම උල් ටික කඩලා දැම්මා. අටවපු උගුල් ටික සුණුවිසුණු කළා. පළන්ට දුෂ්කර ගල් පර්වතය කෑලිවලට පළලාදැම්මා. සැඩ පහරින් එතෙර වුණා. මේ කෙනා ධ්‍යානවඩන කෙනෙක්. මාර බන්ධනයෙන් මිදුණ කෙනෙක්. 
#ආඩම්බරකාරී වුණොත්, චපල සිත් ඇති වුණොත්,පාප මිත‍්‍රයන්ගේ ආශ‍්‍රයට වැටුණොත්, ඒ භික්ෂුව ක්‍රෝධකිරීම නැමති දිය සුළියට අසුවෙනවා. සසර සැඩ පහරේමගිලෙනවා.
#උඩඟුකමක් නැති, චපල නැති බුද්ධිමත්ව කටයුතුකරන, ඉන්ද්‍රිය සංවරය ඇති කල්‍යාණ මිත‍්‍රයන්ගේ ආශ‍්‍රයඇති භික්ෂුව දුක අවසන් කරනවා.
#එයාගෙ අත් පා කලූවැල් පුරුක් වගේ කෙට්ටුයි.නහර වැල් ඉල්පිලා තියෙන්නේ. ආහාර ගැනීමේ අරමුණගැනත් හොඳට දන්නවා. එයා අදීන සිත් ඇති කෙනෙක්.
#මහ වනයට ගිහින් භාවනා කරද්දී ලේ බොන මැසිමදුරුවන් ගෙන් වේදනාකාරී පහර ලබද්දී හොඳ සිහියෙන්ඉවසාගෙන ඉන්නවා. යුධ බිමට පැමිණිච්ච හස්තියෙක්වගේ.
#මට දැන් මරණය ගැන අමුතු ආශාවක් නෑ. ජීවිතයගැනත් අමුතු ආශාවක් නෑ. මාසෙ පඩිය බලාගෙන ඉන්නකෙනෙක් වගේ මාත් මේ කල් බලාගෙන ඉන්නෙ පිරිනිවන්පෑමටයි.
#මට දැන් මරණය ගැන අමුතු ආශාවක් නෑ. ජීවිතයගැන අමුතු ආශාවකුත් නෑ. ඉතා හොඳ සිහියෙන් හොඳනුවණින් මං මේ කල් බලාගෙන ඉන්නෙ පිරිනිවන් පෑමටයි.
#මං ශාස්තෘන් වහන්සේව ඉතා ගෞරවයෙන් ඇසුරුකළා. බුදු සසුන සම්පූර්ණ කළා. කෙලෙස් බර පැත්තකින්තිබ්බා. භව රැහැන් මුලින්ම කපලා දැම්මා.
#ගිහි ජීවිතය අත්හැරලා මං මහණ වුණේ උතුම් අදහසක් ඇතිව. මගේ ඒ උතුම පැතුම ඉෂ්ට වුණා. දැන්ඉතින් මට වෙන කෙනෙකුගෙන් ඇති වැඬේ කුමක්ද?(හැම දේකින්ම නිදහස්.)මෙය වනාහී ආයුෂ්මත් අඤ්ඤාකොණ්ඩඤ්ඤ නම් රහත්මුනිඳුන් වදාළ ගාථාවන්ය.
2. උදායී තෙරුන්ගේ ගාථා
#උන්වහන්සේ මිනිස් ලෝකයේ උපත ලැබුවා. තමාවදමනය කරගත්තා. සිත සමාධි ගත කරගත්තා. ඇවතුම්පැවතුම් ශ්‍රේෂ්ඨ කරගත්තා. සිතේ සංසිඳීම ඇතිකරගත්තා.
#ලෝකේ තියෙන හැම දෙයකින්ම එතෙර වුණා. ඒබුදු සමිඳුන්ට මිනිස්සු වඳිනවා. දෙවියොත් වඳිනවා. මේගැන මං ඇසුවේ රහතන් වහන්සේලාගෙන්.
#හැම බන්ධනයකින්ම නිදහස් වුණ කෙලෙස්වනාන්තරයෙන් එළියට වැඩියා. කාමයන් අතහැරලානිදහස් ජීවිතයකට ඇලූණා. බුදු සමිඳුන් ගල්පර්වතයක්මුදුනින් නිදහසේ බිම වැටෙන රත්තරන් ආභරණයක්වගේ.
#උන්වහන්සේ ඇත්තෙන්ම ලෝකයේ ඉන්නලස්සනම හස්තියා වගෙයි. හැම පර්වතයක්ම පරදවපුලස්සන හිමාල පර්වතය වගෙයි. සියලූ දෙනා අතරහස්තියෙක් වගෙයි. අතිශයින්ම ශ්‍රේෂ්ඨයි. උන්වහන්සේටපැවසිය යුතු නම ‘සත්‍යය’ යනුයි.
#මං දැන් ඔබට ඒ සුන්දර හස්තිරාජයා ගැන කියන්ටයිහදන්නෙ. එයා පව් කරන්නෙ නෑ. ඒ හස්තියාගේ ඉදිරි පාද දෙක තමයි ශීලයයි, කරුණාවයි.
#ඒ හස්තියාගේ පසු පාද දෙක සිහියයි, නුවණයි. ඒඇතාට ලස්සන හොඬවැලක් තියෙනවා. ඒකෙ නමශ‍්‍රද්ධාව. සුදෝ සුදු දළ දෙකක් තියෙනවා. ඒක නමඋපේක්ෂාව.
#ඒ හස්තියාගේ ලස්සන බෙල්ල සත්‍යයයි. පුළුල්හිස කියන්නෙ ප‍්‍රඥාවටයි. එයාට තියෙනවා නුවණින්විමසන ධර්ම චින්තාවන්. එයාගෙ කුස සද්ධර්මයයි. එයාටතියෙනවා විවේකය නමැති වලිගයක්.
#තමා තුළ ඉතා හොඳින් සමාධිගත සිතක් එයාටතියෙනවා. සම්පූර්ණයෙන්ම සංසිඳිලයි ඉන්නෙ. එයාභාවනා කරනවා. ඒ හස්තියා ඇවිදින්නෙ එකඟ වූ සිතින්.හිටගෙන ඉන්නෙත් එකඟ වූ සිතින්.
#ඒ හස්තියා නිදාගන්නෙත් එකඟ වූ සිතින්. වාඩිවෙන්නෙත් එකඟ වූ සිතින්. හැම තැනදිම සංවරයි. මේහස්තියාගේ සම්පත්තිය කියන්නේ ඒකටයි.
#මේ හස්තියා ඉතා දැහැමිව ලැබෙන දේ පමණයිවළඳන්නෙ. වැළඳීම පිණිස අදැහැමි කිසිම දෙයක් ගන්නෙනැහැ. ආහාර පාන වස්ත‍්‍ර ආදිය ලැබුණු විට කවදාවත්ඒවා එකතු කරන්නෙ නෑ.
#ලොකු කුඩා හැම බන්ධනයක්ම නැති කරලයිඉන්නෙ. යම් තැනකට යනවා නම් කිසිම අපේක්ෂාවක්නැතිවයි යන්නෙ.
#වතුරේ හටගත්ත සුදු නෙළුම් මල පිපුණාම හරිමලස්සනයි. සුවඳ හමනවා. නමුත් ඒ මල තියෙන්නෙ වතුර ගෑවි ගෑවී නොවෙයි.
#මිනිස් ලොව පහළ වූ බුදු සමිඳුන් අන්න ඒ විදිහටමයි මේ ලෝකයේ වැඩවසන්නෙ. වතුර නොගෑවෙනනෙළුම් මලක් වගේ. උන්වහන්සේගේ ජීවිතය සමඟලෝකයට අයිති කිසි දෙයක් ගෑවෙන්නෙ නෑ.
#ඇවිලෙන ගින්න නිවිල යන්නෙ තවදුරටත්ඇවිලෙන්නට දර නැති වූ විටයි. ඒ ගින්න නිවිල ගිහින්අඟුරු මතු වුණාම ගින්න නිවුණා යැයි කියනවා.
#නිකෙලෙස් උතුමන් විසිනුයි මේ උපමාව කියලතියෙන්නෙ. රහත් මුනිවරු කියන්නේ මහා හස්තීන් වගේපිරිසක්. මාත් ඒ වගේම හස්තියෙක් තමයි. ඒ නිසයි බුදුසමිඳානන් නමැති හස්ති රාජයාව මේ වගේ ලස්සනටහඳුනා ගත්තේ.
#බුදු සමිඳුන් නමැති ඒ හස්ති රාජයා තුළ රාගයක්නෑ. ද්වේෂයකුත් නෑ. මෝහයකුත් නෑ. ආශ‍්‍රවත් නෑ. ආශ‍්‍රවනැති නිසාම මේ සිරුර අතහරින කොටම පිරිනිවී යනවා.මෙය වනාහී ආයුෂ්මත් උදායී නම් රහත් මුනිඳුන් වදාළගාථාවන්ය.දහසයවෙනි නිපාතය නිමා විය.(ගාථා දහසය බැගින් වදාළ කොටස නිමා විය)

20. විසිවෙනි නිපාතය


1. අධිමුත්ත තෙරුන්ගේ ගාථා 
#(සොරු) ඉස්සර අපි බිලි පූජාවලටත් සල්ලි ගන්ටත්මිනිස්සු මැරුවා. අපි ඒ මිනිස්සුන්ව යටත් කර ගත්තහමඒ ගොල්ල හරියට බය වුණා. බයට පත්වෙලා වෙව්ලන්නපටන් ගත්තා. හඬා වැලපෙන්න පටන් ගත්තා.
#එහෙත් හරිම පුදුමයි, ඔබ බයවෙලා සිටින බවක්අපට පේන්නෙ නෑ. අනික ඔබේ ශරීරයත් ලස්සනටබබලනවා. මේ වගේ භයානක අවස්ථාවක් ඉදිරියේදීවැලපෙන්නෙ නැතිව ඉන්නෙ කොහොමද?
#(අධිමුත්ත තෙරිඳු) පින්වත, මං ඉන්නෙ අපේක්ෂාවක්නැති සිතින්. මට කිසිම මානසික දුකක් නෑ. හැමබන්ධනයක්ම නැති කරල දාපු කෙනෙකුට බිය උපදිනහැමදේම ඉක්මවා යන්ට පුළුවන්.
#චතුරාර්ය සත්‍යය ධර්මය සම්පූර්ණයෙන්මඅවබෝධ කළොත් භව රැහැන් ඔක්කොම කැඩිලා යනවා.කෙලෙස් බර පැත්තකින් තිබ්බාම මරණය ඉදිරියේ භයවෙන්න කිසි දෙයක් නෑ.
#මං මේ උතුම් ජීවිතයේ ඉතා හොඳට හසුරුවලාතියෙන්නෙ. නිවනට යන මග සම්පූර්ණ කරල තියෙන්නෙ.මරණය ගැන මට කිසිම භයක් නෑ. මරණය කියලකියන්නෙ මට සනීප වෙච්ච ලෙඩක් වගේ දෙයක්.
#මං මේ උතුම් ජීවිතය ඉතා හොඳට හසුරුවා ගත්තා.නිවන් මග සම්පූර්ණ කර ගත්තා. ආශ්වාදයක් නැති මේභවය නුවණින් දැකගත්තා. ඒ නිසා මරණය කියල කියන්නෙමට නම් බීපු විෂක් වමනෙ දැම්මා වගේ.
#සංසාරෙන් එතෙර වෙච්ච, කිසි බැඳීමක් නැති කිසිආශ‍්‍රවයක් නැති මුනිවරයා ජීවත් වෙන්ට තිබෙන කාලය අවසන් වුණාම ඒ ගැන සතුටු වෙනවා. හිස ගසාලන දංගෙඩියෙන් නිදහස් වුණ කෙනෙක් වගෙයි. (රහතුන්ටජීවත්වීම මරණය කැඳවන දංගෙඩියක් වැන්න.)
#මේක ධර්මතාවක්, අරහත්වයට පැමිණි කෙනා මේලෝකයේ කිසිම දෙයක් ගැන කිසිම අපේක්සාවක් නෑ.ගිනි ගන්න ගෙදරකින් එළියට පැනපු කෙනෙක් වගෙයි.මරණය ඉදිරියේ ශෝක වෙන්න දෙයක් නෑ.
#හේතු ඵල දහමින් සකස් වූ දෙයක් යම් තැනකතියෙනවා නම්, භවයක් යම් තැනක තියෙනවා නම්, ඒහැමතැනම තියෙන්නෙ ආත්ම රහිත දෙයක්. මහා ඉසිවරබුදු සමිඳුන් තමයි මේ දහම වදාළේ.
#බුදු සමිඳුන් වදාළ ධර්මය ඒ විදිහටම අවබෝධකර ගත්තොත් එයා කිසි භවයක් අල්ල ගන්නෙ නෑ.එයාට භවය පෙනෙන්නෙ ගින්දර පාටට රත්වෙලා ගියයකඩ ගුලියක් වගෙයි.
#ඉස්සර මං හිටිය කියල අදහසක් මට නෑ.අනාගතයේ මං ඉන්නවා කියල අදහසක් මට නෑ. සකස්වෙන හැමදෙයක් ම වෙනස් වෙලා යනවා. ඉතින් එවැනිදෙයක් ගැන මං වැලපෙන්නෙ මොකටද?
#පින්වත, පැහැදිලිව ම ජීවිතය කියන්නෙ දුක පිණිසහේතු ඵල ධර්මයක සකස් වීමයි. (පටිච්චසමුප්පාදයකි.)පැහැදිලිවම සකස් වෙච්ච දේවල්වල පැවැත්මකි. මේසත්‍යය ඒ ආකාරයෙන්ම අවබෝධ වුණ කෙනෙකුට භයක්ඇති වෙන්නෙ නෑ.
#දියුණු කරපු ප‍්‍රඥාවෙන් ජීවිතය දිහා බලනකොටපෙනෙන්නෙ දර ගොඩක් වගෙයි. මගේ කියා අල්ලාගත හැකි කිසිම දෙයක් එයාට ලැබෙන්නෙ නෑ. ඉතින් එහෙමකෙනෙකුට මගේ දේ නැති වෙනවා කියල ශෝක කරන්නදෙයක් නෑ.
#ඇත්තෙන්ම මේ ශරීරය ගැන මං කලකිරිලයිඉන්නෙ. මේ භවයෙන් මට කිසිම වැඩක් නෑ. මේ කයබිඳීයන දෙයක්මයි. ආයෙමත් වෙන කයක් මට  ඕනෙ නෑ.
#දැන් ඉතින් මේ ශරීරයෙන් ඔබට ප‍්‍රයෝජනයක්තිබෙනවා නම් ඒ කැමති දේ කරන්න. (මරා දමන්න) ඒගැන මට පසුතැවෙන්ට දෙයක් නෑ. තරහකුත් නෑ.පේ‍්‍රමයකුත් නෑ.
#රහතන් වහන්සේ ගේ වචන අහගෙන හිටිය හොරුපිරිස විශ්මයට පත්වුණා. ඔවුන්ගේ සිරුරුවල ලොම්කෙලින් වුණා. අතේ තිබුණ ආයුධ වීසි කරලා දැම්මා. ඒරහත් මුනිඳුන්ට මෙහෙම කිව්වා.
#(සොරු) පින්වත් මුනිඳුනි, ඇත්තෙන්ම කවුද ඔබේගුරුවරයා? මේ විදිහට ශෝක නොවී සිටින්ට පුළුවන්වුණේ කාගෙ ධර්මයක් තුළින්ද?
#(අධිමුත්ත සමිඳු) මගේ ගුරුදේවයන් වහන්සේඅවබෝධ කළ යුතු සියලූම දේ අවබෝධ කළ කෙනෙක්.සියලූ ලෝකය ජයගත් කෙනෙක්. මහා කාරුණිකකෙනෙක්. සර්වඥ කෙනෙක්. උන්වහන්සේ මගේ ශාස්තෘන්වහන්සේ. උන්වහන්සේ තමයි මේ ලෝකයට සදහම්බෙහෙත් බෙදන්නෙ.
#හැම දුක් අවසන් කරන පරම ශ්‍රේෂ්ඨ වූ මේ ධර්මයඒ බුදු සමිඳාණන් තමයි මට කියල දුන්නේ. ඉතින් මං ඒධර්මය තුළට පැමිණුනා. මේ ශෝක රහිත ජීවිතය ලබාගත්තා.
#මහ ඉසිවර ඒ රහතුන්ගේ උතුම් ධර්මය අහපු ඒහොරු ඔක්කොම අවි ආයුධ වීසිකරලා දැම්මා. සමහරඅය සොරකම් වලින් වැලකිලා යහපත් අය වුණා. තවත්අය මහණ වුණා. බුදු සසුන බැබලූවා. (රහත් වුණා.)
#ඒ හොරු සුගතයන් වහන්සේගේ ශාසනයේ මහණවෙලා බොජ්ඣංග ධර්ම, බලධර්ම දියුණු කරගෙන නුවණලබාගෙන සතුටු සිතින් භාවනා කරමින් ඒ දියුණු කරපුශ‍්‍රද්ධාදී ඉඳුරන් නිසාම හේතු ඵල දහම ඉක්මවා ගියා. ඒඅමා නිවන් සුව අවබෝධ කළා.මෙය වනාහී ආයුෂ්මත් අධිමුත්ත නම් රහත් මුනිඳුන් වදාළගාථාවන්ය.
2. පාරාසරිය තෙරුන්ගේ ගාථා
#”පාරාසරිය” ධ්‍යාන වඩන භික්ෂුවක්. තනියමවිවේකයෙන් ඉන්න කොට තමයි මේ සිතුවිලි ඇති වුණේ.
#මනුෂ්‍යයෙක් වුණාම තමන්ගෙ යහපතට කටයුතුකරන්නට  ඕන. අනුන් නොවෙහෙසා කටයුතු කරන්න ඕනෑ. එබඳු කෙනෙක් පිළිවෙළින් කරන්ට  ඕන මොකක්ද?එයාගෙ වත් පිළිවෙත් මොනවද? එයාගෙ ඇවැතුම්පැවැතුම් මොනවද?
#මනුෂ්‍යයන්ට තියෙන මේ ඇස් කණ් ආදීඉන්ද්‍රියයන් තමන්ගෙ යහපතට යොදා ගන්නටත් පුළුවන්.අයහපතට යොදා ගන්නටත් පුළුවන්. ඒ ඉඳුරන් රැකනොගත්තොත් අයහපත් පිණිසයි පවතින්නේ. රැකගත්තොත් පහසුව පිණිසයි පවතින්නේ. 
#එනිසා තම කටයුතු යහපත් ලෙස කරන, අනුන්නො වෙහෙසන තැනැත්තා ඇස්, කණ් ආදී ඉඳුරන් හොඳින්රැකගන්ට  ඕන. හොඳින් හසුරුවන්ට  ඕන.
#බාහිර රූප ඔස්සේ ඇස් දුවන කොට සංවර කරගත්තෙ නැත්නම්, අසංවර වීමේ ආදීනව දැක්කේ නැත්නම්,එයාට දුකින් නිදහස් වෙන්න පුළුවන් කමක් නෑ.
#බාහිර ශබ්ද ඔස්සේ ඇස් දුවන කොට සංවර කරගත්තෙ නැත්නම්, අසංවර වීමේ ආදීනව දැක්කෙ නැත්නම්,එයාට දුකින් නිදහස් වෙන්න පුළුවන් කමක් නෑ.
#ඉදින් ඇල්ම දුරුකිරීම ගැන දන්නෙ නැතිව ගඳසුවඳ පාවිච්චි කළොත්, ඒ ගඳ සුවඳට මුසපත් වුණොත්,එයාට දුකින් නිදහස් වෙන්ට පුළුවන් කමක් නෑ.
#මේවා ඇඹුල්, මේවා මිහිරියි. මේවා තිත්තයි කියකියා රස ගැන සිහි කළොත් රස තණ්හාවට සිත ගිජුවෙනවා. ඒ තැනැත්තාට මේ සිත අවබෝධ කරගන්ටපුළුවන් වෙන්නෙ නෑ.
#මේ දේ ලස්සනයි. පිළිකුල් රහිතයි යනාදී දේසිතමින් පහස ගැන සිහි කළොත්, සිත ඒකෙ ඇලිලා‘රාගය’ නැමැති අවුල් හටගන්නවා. එවිට විවිධාකාරයෙන්දුක් විඳින්ට සිද්ධ වෙනවා.
#මනසට අරමුණු එනකොට ඒ අරමුණුවලින් මනසරැකගන්ට බැරි වුණොත් එයාට සිද්ධ වෙන්නෙ හැමඉන්ද්‍රියක් නිසාම දුක් විඳින්ටයි.
#මේ ශරීරය කියල කියන්නෙ දක්ෂ මිනිසෙක්ඉතාමත් ලස්සනට විචිත‍්‍ර විදිහට ආකර්ශනීය විදිහට හදල, ඒකෙ ඇතුළෙ ලේ සැරව පුරවල, අසූචි පුරවල තියෙනභාජනයක් වගේ දෙයක්.
#ජීවිතය කියන්නෙ මිහිරි ආස්වාදයක් තියෙන කටුකදෙයක්. ප‍්‍රිය බැඳීමක් ඇති දුක් දෙයක්. මේක අවබෝධනොවෙච්ච කෙනා කරන්නෙ මී පැණි තැවැරුණ දැලිපිහියක් ලෙව කනවා වගේ දෙයක්.
#ස්ත‍්‍රියකගෙ රූපයත්, කට හඬත්, පහසත්, සුවඳත්කියන මේවාට ඇලී ගියොත්, එයාට ගොඩක් දුක් විඳින්ටසිද්ධ වෙනවා.
#ස්ත‍්‍රියකගේ මේ අරමුණු සැඩ පහරක් වගේවේගයෙන් පුරුෂයාගේ අරමුණුවලට ගලා බහිනවා. ඉතින්ඒ සැඩ පහර වළකාගන්ට යමෙකුට පුළුවන් වුණොත් ඔහුමහා වීරියවන්තයෙක්.
#එයා තමයි යහපත උදාකර ගන්නේ. ධර්මයටපැමිණෙන්නේ. එයා දක්ෂයෙක්. ඉතා බුද්ධිමත් කෙනෙක්.යම් හෙයකින් ගිහියෙක් වශයෙන් හිටියත්, ධර්මානුකූලවයහපත උදාකර ගන්න කෙනෙක්.
#එයා ගිහියෙක් වශයෙන් සිටියත් අර්ථශූන්‍යදේවල්වල යෙදෙන්නෙ නෑ. නොකළ යුතු දේවල් හොඳින්දැනගෙන අප‍්‍රමාදව නුවණින් කටයුතු කරනවා.
#යහපත හා එකතු වෙලා ඉන්න කොට,ධර්මානුකූලව ගුණධර්ම හා එකතු වෙලා ඉන්න කොට,කුසල් දහම් සමාදන්ව සිටින කොට ඒක උතුම් එකතුවක්.
#සමහරු හරි කැමතියි නොයෙකුත් උපක‍්‍රම කරලඅනුන් සතු දේවල් තමන්ට ලබාගන්ට. ඒ තැනැත්තා අනුන්ව නසල හරි, අනුන්ට දුක් දීලා හරි, බලහත්කාරයෙන් හරිඅනුන්ගේ දේවල් උදුරා ගන්නවා.
#දක්ෂ පුද්ගලයා මේ ඉඳුරන් කෙරෙහි තියෙන ආශාවදුරු කරන්නේ ඉඳුරන් පාවිච්චි කරලමයි. ඒක හරියටබලවත් කෙනෙක් ලෑල්ලක හිර වෙච්ච ඇණයක් තවත්ඇණයකින්ම ගලවල දානවා වගෙයි.
#අන්න ඒ කෙනා ශ‍්‍රද්ධා, විරිය, සති, සමාධි මෙන්මප‍්‍රඥාවත් වඩනවා. මේ පඤ්ච ඉන්ද්‍රියයන් දියුණු කරයි.ඇත්තෙන්ම එයා දුකින් නිදහස් වූ බ‍්‍රාහ්මණයෙක්.
#එයා ජීවිතාර්ථය ලබාගත්ත කෙනෙක්. ධර්මය තුළපිහිටලයි ඉන්නෙ. බුද්ධ වචනයට අනුව කටයුතු කිරීමෙන්,හැමදේම අවබෝධ කරගෙනයි ඉන්නෙ. උතුම්ම සැපයදියුණු කරගෙනයි ඉන්නෙ.මෙය වනාහී ආයුෂ්මත් පාරාසරිය නම් රහත් මුනිඳුන් වදාළගාථාවන්ය.
3. ථේලකානි තෙරුන්ගේ ගාථා
#මට හරිම වීරියක් තිබුණා. මං බොහෝම කාලයක්තිස්සේ ධර්මයමයි හොය හොය හිටියේ. නොයෙක් ශ‍්‍රමණබමුණන් ගෙන් විමසුවා. නමුත් සිත සංසිඳුවන සත්‍යධර්මයක් අහන්ට ලැබුණෙ නෑ.
#ඇත්තෙන්ම මේ ලෝකෙන් එතෙර වෙන කෙනාකවුද? නිවන් අවබෝධ කළ කෙනෙක් ඉන්නවා නම් එයාකවුද? ජීවිතය අවබෝධ කර ගැනීමට කාගෙ ධර්මයක්දමං පිළිගන්නෙ? 
#ඒ දවස්වල මං හිටියේ ජීවිතයේ අභ්‍යන්තරයේ වංකගතියකින්. ඇමක් ගිලපු මාළුවෙක් වගේ. ශක‍්‍රයාගේබන්ධනයට අහුවෙච්ච වේපචිත්ති අසුරයා වගේ.කෙලෙස්වලටමයි බැඳිල හිටියේ.
#එතකොට මං ඒ කෙලෙස් අයින් කරනවා. ඒත් මේශෝක වැලපීම්වලින් මිදෙන්ට මට බැරිවුණා. මේ කෙලෙස්බන්ධනයෙන් මාව නිදහස් කරවල, අවබෝධය ලබාදෙනධර්මයක් පවසන්ට මේ ලෝකෙ කාටද පුළුවන්?
#කෙලෙස් නැතිකර දමන ධර්මයක් කියාදෙන්ටපුළුවන් ශ‍්‍රමණයෙක් හෝ බ‍්‍රාහ්මණයෙක් ඉන්නවා නම්එයා කවුද? මේ ජරා මරණ සෝදා දමන ධර්මයක්, මංපිළිගන්නේ කාගෙන් ද?
#සැක සංකා වලින් එක ගොඩට ගැට ගැහිලා, එකටඑක කිරීම බලය කරගෙන, ක්‍රෝධ කරගෙන, මාන්නයෙන්දැඩිවෙලා ප‍්‍රාර්ථනාවලට අහුවෙලයි මං හිටියේ.
#තෘෂ්ණාවෙන් හදපු දුන්නක් තියෙනවා. ඒ දුන්නෙන්ඉපදිච්ච දෘෂ්ටි නමැති ඊතල තිහක් විතර ගොඩක් මේහදවත හිල් කරගෙන කිඳා බැහැලා තියෙන හැටි බලන්න.
#එක එක්කෙනා වාද කරල ජයගන්න නොයෙක්මිත්‍යා මත තියෙනවා . ඉතින් මං ඒවාට බැඳිල ඒවා නැතිනොකළ නිසා ඒවායින්මයි මං පහර කන්නේ. එතකොටමං කම්පා වුණේ හුළඟින් සෙලවෙන ගස්වල කොළ වගේ.
#මේ ඇස්, කණ් ආදී ආයතනයෙන් යුතු ජීවිතයපුරාම ඇති මමත්වය නිසාමයි මං මෙච්චර සැලෙන්නේ.
#මා තුළ තිබුණ ඒ කෙලෙස් හුල ආයුධයකින් හරි වෙනත් ක‍්‍රමයකින් හරි උදුරා දමල මට ප‍්‍රතිකාර කරන්ටපුළුවන් කෙනෙක් මට මුණ ගැහුණෙ නෑ.
#ආයුධයක් පාවිච්චි කරන්නෙ නැතිව, තුවාලකරන්නෙ නැතිව මේ හිතේ මුල් බැසගෙන තියෙන, හැමතැනම සිදුරු කරල දාපු මේ කෙලෙස් හුල් උදුරා දමන්නෙකවුද?
#මං බරපතල කරදරයකයි වැටිල හිටියේ. ධර්මයතුළින් ඒ කෙලෙස් විෂ නසා දාලා, මට අත දෙන්නපුළුවන් කෙනෙක් හිටියොත් එයා තමයි මට ශ්‍රේෂ්ඨවෙන්නේ.
#අයින් කරගන්ට බැරි විදිහටම කෙලෙස් නැමැතිමැටි ඇඟපුරා ගාගෙන, මායා, මාන, එකටෙක කිරීම,නිදිමත ආදියෙන් පිරීගිය ජලාශයක මං ගිලිල හිටියේ.
#උඩඟුකම නමැති ගෙරවිලි තියෙන, කෙලෙස් නමැතිවළාකුළු තියෙන, මිත්‍යා දෘෂ්ටි නැමැති හුළං හමන සරාගීසංකල්ප වලින් මාව ඒ මේ අත ගහගෙන ගියා.
#ඇස්, කණ් ආදී හැම තැනින්ම මේ තණ්හා ගඟගලාගෙන බහිනවා. මේ තණ්හාව ජීවිතය පුරා එතිලතියෙන්නෙ ගහක එතී ගිය වැලක් වගේ. කවුද මේ තණ්හාගඟ වලකන්නෙ? කවුද මේ තණ්හා වැල කපල දාන්නෙ?
#පින්වතාණෙනි, මේ තණ්හා ගඟ වළකාලන්ටවේල්ලක් බඳින්න. මනසින් හටගත් ඒ කෙලෙස් සැඩපහරින් ගසක් කඩාගෙන වැටෙනවා වගේ ඔබව අපායේනොවැටේවා!
#ඇත්තෙන්ම මට හරි බයක් ඇතිවුණා. අන්තමේදී මෙතරින් එතෙර වෙන්ට මඟ හොයා හිටිය මට ඉතාමආරක්ෂාකාරී, ප‍්‍රඥා ආයුධ ඇති, ශ‍්‍රමණ ඉසිවරයන්පිරිවරාගත් ශාස්තෘන් වහන්සේ වන බුදු සමිඳුන් මුණගැහුණා.
#උන්වහන්සේ මට ඉතාම පිරිසිදු ලස්සන පඩි පෙළක්හදල දුන්නා. ඒ පඩි හදල තියෙන්නේ සද්ධර්මය නමැතිඅරටුවෙන්. කෙලෙස් සැඩ ගංඟාවේ ගහගෙන ගිය මටබිය නොවී එතෙර වෙන්නැයි වදාළ සේක.
#මං සතිපට්ඨානය නමැති සදහම් ප‍්‍රාසාදයට නැගගත්තා. එතනට ගිහින් නුවණින් විමසා බැලූවා. එතකොටමං ඉස්සර සක්කාය දිට්ඨියට ඇලිල හිටිය කාලෙ යමක්හිතුවද,
#ඒ ඔක්කොම අත්හැරල නිවන කරා යන නැවටනගින මාර්ගය දැකගත්තා. ආත්ම දෘෂ්ටිය අතහැරල උතුම්නිවන නම් වූ පුණ්‍ය තීර්ථය දැකගත්තා.
#භව රැහැන් වලින් හදපු මේ කෙලෙස් හුල් ආයෙකවදාවත් හට නොගන්න උතුම් මගක් තමයි බුදු සමිඳුන්කියල දුන්නේ.
#බුදු සමිඳුන් කෙලෙස් විෂ දොස් නැති කරනකෙනෙක්. බොහෝ කාලයක් තිස්සේ මගේ හිතේ බැසගෙන පිහිටල තිබුණ ඒ හැම කෙලෙස් ගැට උන්වහන්සේමා තුළින් ඉවත් කර දැම්මා.මෙය වනාහී ආයුෂ්මත් ථේලකානි නම් රහත් මුනිඳුන් වදාළගාථාවන්ය. 
4. රට්ඨපාල තෙරුන්ගේ ගාථා
#හොඳ හැටියට ඇට නහර ගලපලා ලස්සනටතිබෙන මේ ශරීරයේ ඇත්ත දිහා බලන්න.  අඥාන ජනයාආශාවෙන් හිතන්නෙම මේ ශරීරය ගැනමයි. මේ ශරීරයලෙඩ වෙලා යන දෙයක්. ස්ථිර පැවැත්මක් නැති දෙයක්.
#මුතු මැණික් ආභරණවලින් සරසලා තිබුණත් මේශරීරයේ සත්‍ය තත්ත්වයමයි. බලන්ට  ඕනෑ. හමකින් ඔතාතිබෙන මේ ඇට ගොඩ ලස්සනට පේන්නෙ ඇඳුම නිසා.
#දෙපාවල පාට ගාලා තිබුණත්, සුවඳ විට හපලාමුඛය සුවඳ කළත්, මෝඩ ජනතාවගේ මෝහයට විතරයිඒක ගැලපෙන්නෙ. නිවන සොයා යන කෙනෙකුට ඒකෙන්පලක් නෑ.
#කෙණ්ඩා මෝස්තර දමලා, ඇස් පාට කරලතිබුණත්, මෝඩ ජනතාවගේ මෝහයට විතරයි ඒකගැලපෙන්නෙ. නිවන සොයා යන කෙනෙකුට ඒකෙන්පලක් නෑ.
#මේ කුණු ශරීරය කොයි තරම් ලස්සනට සරසලාඅලංකාර කරලා අළුත් භාජනයක් වගේ තැබුවත් මෝඩජනතාවගේ මෝහයට විතරයි ඒක ගැලපෙන්නෙ. නිවනසොයා යන කෙනෙකුට ඒකෙන් පලක් නෑ.
#මුව වැද්දා මුවන් අල්ලන්ට උගුල් අටවලාතියෙන්නෙ. ඒ වුණාට මේ පාර නම් මුවා උගුලට අහුවුණේනෑ. මුව වැද්දා හඬ හඬා සිටිද්දී අපි ගොදුරු කාලාපැනලා යනවා. 
#මුව වැද්දාගේ උගුල කඩලා දැම්මා. මුවා උගුලටඅහුවුණේ නෑ. මුව වැද්දා දුක් වෙවී ඉන්න කොට අපිගොදුරු කාලා පැනලා යනවා.
#මං දැකලා තියෙනවා ලෝකෙ ඉන්න ධනවත්මමිනිසුන්. ඔවුන්ට ධනය ලැබුණාම එයටෙ රැවටෙනවා.කාටවත් දෙන්නෙ නෑ. ලෝභකමින් ධනය එකතු කරලතව තවත් ධනයම ප‍්‍රාර්ථනා කරනවා.
#රජ කෙනෙක් සාගරය පවුර කරගෙන මුළුලෝකෙම ජය ගත්තත් එයාට තෘප්තියක් නෑ. එයා කැමතියිසාරගයෙන් එතෙර තිබෙන රටකත් රජ කරන්න.
#ඒ රජුත් අනෙක් බොහෝ මිනිස්සුත් තණ්හාව සමගමයි මරණයට පත්වෙන්නෙ. ජීවිත අතහරින්නෙ සෑහීමකටපත්වෙලා නොවෙයි. මේ කාම ලෝකයේ තෘප්තියටපත්වීමක් නම් නෑ මයි.
#කවුරු හරි මැරුණට පස්සේ නෑදෑයෝ එකතු වෙලාකෙහෙවලූ කඩාගෙන අඬා වැලපෙනවා. අනේ! අපේමේ ඤාතියා අමරණීය වේවා! කියලා කියනවා. ඊට පස්සේරෙද්දකින් ඔතල දර සෑයට දාලා ගිනි තියනවා.
#හැම සම්පතක්ම අතහැරල ඒ මැරුණ කෙනාඅන්තිමේදී එකම එක වස්ත‍්‍රයකින් ඔතාගෙන හුල් වලින්පහර කාල පිච්චිලා යනවා. අවසන් වෙනවා. ඒ මැරුණකෙනාගෙ ආරක්ෂාවට නෑදෑයෝ, යාළු මිත‍්‍රයෝ කවුරුත්නෑ.
#එයාගෙ වස්තුව උරුමක්කාරයෝ ඇවිල්ලා අරගෙනයනවා. කර්මානුරූපව එයා එයාගෙ ගමන ගියා. නමුත්එයාගෙ පස්සෙන් යන්න අඹු දරුවන් මිල මුදල් රට රාජ්‍ය මොකවත් නෑ.
#සල්ලි තිබුණා කියලා දීර්ඝායුෂ ලැබෙන්නෙ නෑ.වස්තුව තිබුණා කියලා නාකි නොවී ඉන්ට බෑ. අන්න ඒනිසයි ප‍්‍රඥාවන්ත මුනිවරු කියන්නෙ මේ ජීවිතය ඉතාසුළු කලයි තියෙන්නෙ කියලා. සදාකාලික නෑ කියලා.වෙනස් වෙන ස්වභාවයට අයිතියි කියලා.
#දුප්පත්, පොහොසත් කාටත් අරමුණු වලින් ස්පර්ශයඇති වෙනවා. නුවණැති, මෝඩ කාටත් අරමුණු වලින්ස්පර්ශය ඇති වෙනවා. මෝඩ තැනැත්තා නුවණ නැතිනිසාම ඒ ස්පර්ශයෙන් දුක් විඳිනවා. දුක සේ නිදා ගන්නවා.නුවණැති මුනිවරයා කොයි ස්පර්ශයක් ලැබුණත් අකම්පිතවඉන්නවා.
#මෙයින් පැහැදිලිව පේනවා සල්ලිවලට වඩා ප‍්‍රඥාවඅග‍්‍ර බව. ඒ ප‍්‍රඥාවෙන්මයි මේ දුක අවසන් කළ හැක්කේ.නමුත් මෝහය නිසා භවයේ ඇලූණ සත්වයන් පව්ම රැස්කරනවා.
#ඔවුන් මැරුණත් සසර දුකටමයි වැටෙන්නේ. ආයෙආයෙමත් මවු කුසකටමයි එන්නෙ. ඔවුන්ගේ මතයපිළිගන්න උදවියටද ඔච්චරයි සිද්ධ වෙන්නේ.
#සොරකම් කරන්ට ගිහින් අහුවෙච්ච හොරෙක්තමන්ගේ පාපී ක‍්‍රියාව නිසාමයි දුක් විඳින්නෙ. අන්න ඒවගේ තමන්ගේම පාපී ක‍්‍රියා නිසාමයි මේ සත්වයන්පරලොවදී දුක් විඳින්නෙ.
#පින්වත් රජතුමනි, මේ කාමයන් විචිත‍්‍ර තමයි. මිහිරිතමයි. සිත ඇදී යනවා තමයි. ඒ වුණත් ඒ තුළින් මේ සිතනොයෙක් විදිහට කලබල වෙලා යනවා. කාමයේ තිබෙන මේ ආදීනව දැකලයි මං මහණ වුණේ.
#පුංචි අයත් වැඩිහිටියොත් කවුරුත් මැරිලා යන්නෙගස්වල ගෙඩි වැටෙනවා වගේ. පින්වත් රජතුමනි, ඒවාදැකලයි මං මහණ වුණේ. මේ ශ‍්‍රමණ ජීවිතය කිසි කරදරයක්නෑ. ඒ වගේම උතුම් ජීවිතයක්.
#මං මහණ වුණේ ශ‍්‍රද්ධාවෙන්මයි. බුදු සසුනටපැමිණුනේ ශ‍්‍රද්ධාවෙන්මයි. ඒ මගේ මහණකම වඳ පීදුනඑකක් නොවේ. මං දානෙ වළඳන්නෙ කිසි ණයක් නැතිව.
#මං කාමයන් දුටුවෙ ගිනි ජාලාවක් වගේ. රන් රිදීදැක්කෙ අවි ආයුධ වගේ. මවු කුසේ ඉපදීමේ ඉඳල නිරයදක්වාම තියෙන්නෙ දුක නම් වූ මහා බියයි.
#මං මේ ආදීනවය දැක්කා. මට මා තුළම සංවේගයඇති වුණා. ඉස්සර මට කෙලෙස් හුල්වලින් පහර ලැබුණා.ඒ වුණාට දැන් ඒ සියළු කෙලෙස් නැති කරල අරහත්වයටපත්වෙලයි මං ඉන්නෙ.
#මං ශාස්තෘන් වහන්සේව ගෞරවයෙන් ඇසුරු කළා.බුදු සසුන සම්පූර්ණ කරගත්තා. කෙලෙස් බර පැත්තකින්තිබ්බා. භව රැහැන් මුලින්ම කඩල දැම්මා.
#මං ගිහි ජීවිතය අතහැරල මහණ වුණේ ලොකුපැතුමක් ඇතිව. මගේ ඒ අදහස ඉෂ්ට වුණා. හැමබන්ධනයකින්ම නිදහස් වුණා. අරහත්වය ලබාගත්තා.මෙය වනාහී ආයුෂ්මත් රට්ඨපාල නම් රහත් මුනිඳුන්වදාළ ගාථාවන්ය. 
5. මාලූක්‍යපුත්ත තෙරුන්ගේ ගාථා
#සිහි මුලා වෙලා ඇහෙන් රූප දකින කොට එයාප‍්‍රිය සටහන් සිහි කරනවා. එතකොට ඒක විඳින්ටසිදුවෙන්නෙ ඇලූණ සිතින්. ඒකෙම සිත බැසගන්නවා.
#එතකොට රූපය නිසා ඇතිවෙන නොයෙක් විඳීම්එයා තුළ ඇතිවෙනවා. එයාගෙ සිත ආශාවෙන්,අසහනයෙන් පෙලෙනවා. මේ විදිහට දුක් රැස් කරනකොට තමයි නිවනින් ඈත් වුණා කියලා කියන්නෙ.
#සිහි මුලා වෙලා කණින් ශබ්ද අසන කොට එයාප‍්‍රිය සටහන් සිහි කරනවා. එතකොට ඒක විඳින්ටසිදුවෙන්නෙ ඇලූණ සිතින්. ඒකෙම සිත බැසගන්නවා.
#එතකොට ශබ්දය නිසා ඇතිවෙන නොයෙක් විඳීම්එයා තුළ ඇතිවෙනවා. එයාගෙ සිත ආශාවෙන්,අසහනයෙන් පෙලෙනවා. මේ විදිහට දුක් රැස් කරනකොට තමයි නිවනින් ඈත් වුණා කියලා කියන්නෙ.
#සිහි මුලා වෙලා නාසයෙන් ගඳ සුවඳ ආඝ‍්‍රාණයකරන කොට එයා ප‍්‍රිය සටහන් සිහි කරනවා. එතකොටඒක විඳින්ට සිදුවෙන්නෙ ඇලූන සිතින්. ඒකෙම සිතබැසගන්නවා.
#එතකොට ගඳ සුවඳ නිසා ඇතිවෙන නොයෙක්විඳීම් එයා තුළ ඇතිවෙනවා. එයාගෙ සිත ආශාවෙන්,අසහනයෙන් පෙලෙනවා. මේ විදිහට දුක් රැස් කරනකොට තමයි නිවනින් ඈත් වුණා කියලා කියන්නෙ.
#සිහි මුලා වෙලා දිවෙන් රසවත් දෙයක් අනුභවකරන කොට එයා ප‍්‍රිය සටහන් සිහි කරනවා. එතකොට ඒක විඳින්ට සිදුවෙන්නෙ ඇලූණ සිතින්. ඒකෙම සිතබැසගන්නවා.
#එතකොට රසය නිසා ඇතිවෙන නොයෙක් විඳීම්එයා තුළ ඇතිවෙනවා. එයාගෙ සිත ආශාවෙන්,අසහනයෙන් පෙලෙනවා. මේ විදිහට දුක් රැස් කරනකොට තමයි නිවනින් ඈත් වුණා කියලා කියන්නෙ.
#සිහි මුලාවෙලා කයින් පහස ලබන කොට එයාප‍්‍රිය සටහන් සිහි කරනවා. එතකොට ඒක විඳින්ටසිදුවෙන්නෙ ඇලූණ සිතින්. ඒකෙම සිත බැසගන්නවා.
#එතකොට පහස නිසා ඇතිවෙන නොයෙක් විඳීම්එයා තුළ ඇතිවෙනවා. එයාගෙ සිත ආශාවෙන්,අසහනයෙන් පෙලෙනවා. මේ විදිහට දුක් රැස් කරනකොට තමයි නිවනින් ඈත් වුණා කියලා කියන්නෙ.
#සිහි මුලා වෙලා සිතින් යමක් සිතන කොට එයාප‍්‍රිය සටහන් සිහි කරනවා. එතකොට ඒක විඳින්ටසිදුවෙන්නෙ ඇලූණ සිතින්. ඒකෙම සිත බැසගන්නවා.
#එතකොට ඒ සිතූ දේවල් තුළින් ඇතිවෙන නොයෙක්විඳීම් එයා තුළ ඇතිවෙනවා. එයාගෙ සිත ආශාවෙන්,අසහනයෙන් පෙලෙනවා. මේ විදිහට දුක් රැස් කරනකොට තමයි නිවනින් ඈත් වුණා කියලා කියන්නෙ.
#සිහි නුවණ පිහිටුවා ගත්තු කෙනා රූපයක් දැක්කමඒ රූපයට ඇලෙන්නෙ නෑ. එයා ඒක විඳින්නෙ නොඇලූණසිතකින්. ඒ රූපය ගැන එයාගෙ සිත බැසගන්නෙ නෑ.
#එයා රූපය දකින ආකාරයෙන් ඒ විඳීම සේවනයකරන ආකාරයෙන් තමයි ඒ විදිහට කෙලෙස් ගෙවිල යන්නෙ. එතකොට රැස් වෙන්නෙ නෑ. ඔන්න ඔය විදිහටයිඑයා සිහියෙන් හැසිරෙන්නෙ. ඔය විදිහට දුක අයින් කරනකොට නිවනට ළං වුණා කියල කියනවා.
#සිහි නුවණ පිහිටුවා ගත්තු කෙනා ශබ්දයක් ඇහුනමඒ ශබ්දයට ඇලෙන්නෙ නෑ. එයා ඒක විඳින්නෙ නොඇලූණසිතකින්. ඒ ශබ්දය ගැන එයාගෙ සිත බැසගන්නෙ නෑ.
#එයා ශබ්දය අසන ආකාරයෙන් ඒ විඳීම සේවනයකරන ආකාරයෙන් තමයි ඒ විදිහට කෙලෙස් ගෙවිලයන්නෙ. එතකොට රැස් වෙන්නෙ නෑ. ඔන්න ඔය විදිහටයිඑයා සිහියෙන් හැසිරෙන්නෙ. ඔය විදිහට දුක අයින් කරනකොට නිවනට ළං වුණා කියල කියනවා.
#සිහි නුවණ පිහිටුවා ගත්තු කෙනා ගඳ සුවඳක්දැනුනාම ඒ ගඳ සුවඳට ඇලෙන්නෙ නෑ. එයා ඒක විඳින්නෙනොඇලූණ සිතකින්. ඒ ගඳ සුවඳ ගැන එයාගෙ සිත බැසගන්නෙ නෑ.
#එයා ගඳ සුවඳ විඳින ආකාරයෙන් ඒ විඳීම සේවනයකරන ආකාරයෙන් තමයි ඒ විදිහට කෙලෙස් ගෙවිලයන්නෙ. එතකොට රැස් වෙන්නෙ නෑ. ඔන්න ඔය විදිහටයිඑයා සිහියෙන් හැසිරෙන්නෙ. ඔය විදිහට දුක අයින් කරනකොට නිවනට ළං වුණා කියල කියනවා.
#සිහි නුවණ පිහිටුවා ගත්තු කෙනා රසවත් යමක්අනුභව කළාම ඒ රසයට ඇලෙන්නෙ නෑ. එයා ඒකවිඳින්නෙ නොඇලූණ සිතකින්. ඒ රසය ගැන එයාගෙසිත බැසගන්නෙ නෑ.
#එයා රසය විඳින ආකාරයෙන් ඒ විඳීම සේවනයකරන ආකාරයෙන් තමයි ඒ විදිහට කෙලෙස් ගෙවිල යන්නෙ. එතකොට රැස් වෙන්නෙ නෑ. ඔන්න ඔය විදිහටයිඑයා සිහියෙන් හැසිරෙන්නෙ. ඔය විදිහට දුක අයින් කරනකොට නිවනට ළං වුණා කියල කියනවා.
#සිහි නුවණ පිහිටුවා ගත්තු කෙනා කයට පහසක්ලැබුණාම ඒ පහසට ඇලෙන්නෙ නෑ. එයා ඒක විඳින්නෙනොඇලූණ සිතකින්. ඒ පහස ගැන එයාගෙ සිත බැසගන්නෙ නෑ.
#එයා පහස ලබන ආකාරයෙන් ඒ පහස සේවනයකරන ආකාරයෙන් තමයි ඒ විදිහට කෙලෙස් ගෙවිලයන්නෙ. එතකොට රැස් වෙන්නෙ නෑ. ඔන්න ඔය විදිහටයිඑයා සිහියෙන් හැසිරෙන්නෙ. ඔය විදිහට දුක අයින් කරනකොට නිවනට ළං වුණා කියල කියනවා.
#සිහි නුවණ පිහිටුවා ගත්තු කෙනා මනසට යමක්සිතුණ විට ඒ අරමුණට ඇලෙන්නෙ නෑ. එයා ඒක විඳින්නෙනොඇලූණ සිතකින්. ඒ අරමුණ ගැන එයාගෙ සිත බැසගන්නෙ නෑ.
#එයා සිතුවිලි සිතන ආකාරයෙන්, ඒ විඳීම සේවනයකරන ආකාරයෙන් තමයි, ඒ විදිහට කෙලෙස් ගෙවිලයන්නෙ. එතකොට රැස් වෙන්නෙ නෑ. ඔන්න ඔය විදිහටයිඑයා සිහියෙන් හැසිරෙන්නෙ. ඔය විදිහට දුක අයින් කරනකොට නිවනට ළං වුණා කියල කියනවා.මෙය වනාහී ආයුෂ්මත් මාලූංක්‍යපුත්ත නම් රහත් මුනිඳුන්වදාළ ගාථාවන්ය. 
6. සේල තෙරුන්ගේ ගාථා
#මහා වීරිය ඇති භාග්‍යවත් මුනිඳුනි, ඔබවහන්සේටතියෙන්නේ පරිපූර්ණ ශරීරයක්. ලස්සනම ලස්සන රූපයක්.සුන්දර උපතක්. සුන්දර පෙනුමක්. රත්තරන් පාට සිරුරක්.සුදෝ සුදු දත් දෙපලක්.
#වාසනාවන්ත උපතක් ලබපු කෙනෙකුගේ ශරීරයේඒ ගැන උතුම් සලකුණු තියෙනවා. ඔබවහන්සේගේශරීරයේ ඒ උතුම් මහා පුරුෂ ලක්ෂණ තියෙන බව මටපේනවා.
#ඔබවහන්සේගේ ඇස් දෙක හරිම ලස්සනයි. මුවමඬල හරිම සුන්දරයි. උස මහත බ‍්‍රහ්මයෙකුගේ වගෙයි.ශ‍්‍රමණයන් වහන්සේලා මැද ඔබවහන්සේ වැඩ සිටිනකොටහිරු මඬල බබලනවා වගෙයි.
#පින්වත් ශ‍්‍රමණයන් වහන්ස, රත්තරන් පාට සමකින්යුතු ඔබවහන්සේ නම් හරිම ලස්සනයි. මෙච්චර ලස්සනරූපයක් තියෙන ඔබවහන්සේ මහණ වීමෙන් ඇති ඵලයකුමක්ද?
#ඔබවහන්සේට ගැලපෙන්නෙ සතර මහා සාගරයජය අරගෙන මුළු දඹදිවට අග රජු වන මහා රථ තියෙනසක්විති රජෙක් වීමයි.
#එතකොට ඔබවහන්සේ පස්සෙන් මහා සම්භාවනීයරජවරු එනවා. පින්වත් ගෞතමයාණෙනි, රජුන්ට රජ වූමිනිසුන්ගේ ශක‍්‍රයා වූ රජෙක් විදිහට වැඩකරන්ට පුළුවන්නේද? 
#(භාග්‍යවතුන් වහන්සේ) පින්වත් සේල, මං රජෙක්.අති උතුම් සදහම් රජෙක්. මං පවත්වන මේ ධර්ම චක‍්‍රයලෝකෙ කාටවත් ආපහු හරවන්ට බැරි වක‍්‍රයක්.
#(සේල බ‍්‍රාහ්මණ) පින්වත් ගෞතමයාණෙනි,ඔබවහන්සේ ඔය පවසන්නේ අති උතුම් සදහම් රජු වනසම්මා සම්බුදු කෙනෙක් බවද?
#එහෙම නම්, පින්වත් ඔබවහන්සේගේ සේනාපතියාකවුද? ඔබවහන්සේ විදිහටම ධර්ම චක‍්‍රය පවත්වන්ට පුළුවන්වූ ශාස්තෘන් වහන්සේගේ අනුජාත ශ‍්‍රාවකයාණන් කවුද?
#(භාග්‍යවතුන් වහන්සේ) පින්වත් සේල, මං විදිහටමයි එයා අති උතුම් ධර්ම චක‍්‍රය පවත්වන්නේ. එයාටතමයි තථාගත අනුජාත සාරිපුත්ත කියන්නෙ.
#අවබෝධ කළ යුතු ඔක්කොම දේවල් මං අවබෝධකළා. භාවනා වශයෙන් වැඩිය යුතු ඔක්කොම දේවල් මංවැඩුවා. නැති කරල දැමිය යුතු ඔක්කොම දේවල් මං නැතිකළා. පින්වත් බ‍්‍රාහ්මණය, මම තමයි බුද්ධ කියන්නෙ.
#පින්වත් බ‍්‍රාහ්මණය, මං ගැන තියෙන සැක සංකානැති කරල දාන්න. පහන් සිත් ඇති කරගන්න. සම්මාසම්බුදුවරයෙක් හැම තිස්සෙම දකින්ට ලැබෙනවයිකියන්නෙ අතිශයින්ම දුර්ලභ එකක්.
#ලෝකයේ හැම තිස්සෙම දකින්න පුළුවන් විදිහටකෙනෙක් සිටීම අතිශයින්ම දුර්ලභ දෙයක්. අන්න ඒකෙනා මමයි. පින්වත් බ‍්‍රාහ්මණය, මං අතිඋතුම් ශල්‍යවෛද්‍යවරයෙක්. මං සම්බුදු කෙනෙක්.
#මං ශ්‍රේෂ්ඨත්වය ලබාගත්තු කෙනෙක්. අසහාය කෙනෙක්. මාර සේනාව පරාජය කළ කෙනෙක්. සතුරුබලවේග නැති කරල දාල කිසිම පැත්තකින් බයක් නැතිකෙනෙක්.
#(සේල බ‍්‍රාහ්මණ) පින්වත්නි, සදහම් ඇස් ඇතිමුනිඳුන් මේ පවසන සුන්දර වචන හොඳට අසා ගන්න.උන්වහන්සේ සත්වයින්ගේ සිත්වලින් කෙලෙස් හුල් දමනශල්‍ය වෛද්‍යවරයෙක්. මහා වීරියවන්තයෙක්. වනාන්තරයේනද දෙන සිංහ රාජයෙක් වගෙයි.
#උන්වහන්සේ ශ්‍රේෂ්ඨත්වයෙන් නිර්මාණය වෙලාතියෙන්නෙ. අසහාය කෙනෙක්. මාර සේනා පරදවා ජයලැබූ කෙනෙක්. මේ සමිඳුන් දකින විට  ඕනෑම තරාතිරමකකෙනෙක් නොපහදින්නෙ කොහොමද?
#උතුම් නුවණ තිබෙන මේ බුදු සමිඳුන් ළඟ මංමහණ වෙනවා. ඔයාලත් කැමති නම් මාත් සමඟ මහණවෙන්න. අකමැති නම් ආපහු යන්න.
#(ශිෂ්‍ය පිරිස) පින්වත් ආචාර්තුමනි, සම්බුදුසමිඳුන්ගේ ශාසනයට ඔයා මේ තරම් ආශා නම්, අපිත්කැමතියි ඒ උතුම් නුවණ තියෙන බුදු සමිඳුන් ළඟ මහණවෙන්න.
#(සේල බ‍්‍රාහ්මණයා) භාග්‍යවතුන් වහන්ස, මෙතනතුන්සීයක බ‍්‍රාහ්මණ පිරිසක් ඉන්නවා. අපි ඔක්කොමඔබවහන්සේට වැඳලා මේ ඉල්ලන්නෙ උතුම් බඹසරජීවිතයයි. ඔබවහන්සේ ළඟ අපි ඔක්කොම බඹසර රකින්ටකැමතියි.
#(භාග්‍යවතුන් වහන්සේ) පින්වත් සේල, මං කියාදෙන විදිහට අප‍්‍රමාදීව කටයුතු කළොත් මේ මහණකම හිස් දෙයක් වෙන්නෙ නෑ. උතුම් බඹසර ජීවිතය ගැන මංඉතාම පැහැදිලිව කියල දීල තියෙන්නෙ. මේ ධර්මය මේජීවිතයේදීම දකින එකක්. (සන්දිට්ඨික)  ඕනෑම කාලයකදකින එකක්. (අකාලික)
#(සේල බ‍්‍රාහ්මණ) දහම් ඇස් ඇති මුනිඳුනි, ඇත්තෙන්ම අපි මේ උතුම් තිසරණයට ආවේ දවස් අටකට කලින්.භාග්‍යවතුන් වහන්ස, දවස් හතක් ඇතුලත අපි ඔක්කොමසදහට ම දමනය වුණා.
#ඇත්තෙන් ම ඔබවහන්සේ බුදු කෙනෙක් ම යි.සැබෑ ම ශාස්තෘන් වහන්සේ නමක් ම යි. මාර බලයඅභිබවා ගිය මුනිවරයා ම යි. සියලූ කෙලෙස් සිඳ ගෙනසසරින් එතෙරට වැඩිය ඔබවහන්සේ අපවත් මේසංසාරයෙන් එතෙර කළා.
#ඔබවහන්සේ සියලූ කෙලෙස් ඉක්මවා ගියා.ආශ‍්‍රවයන් වැනසුවා. හැම භවයක් ම නැති කළා. උපාදානරහිත වුණා. ඇත්තෙන්ම ඔබවහන්සේ සිංහ රාජයෙක්වගෙයි.
#මහා වීරියවන්ත මුනිඳුනි, තුන්සියයක් භික්ෂූන්වහන්සේලා මේ වැඳගෙනයි සිටින්නේ. ඔය සිරිපා යුගලදිගු කළ මැනව. මේ ඇතුන් පිරිස ශාස්තෘන් වහන්සේගේසිරි පතුල් වඳිත්වා !මෙය වනාහී ආයුෂ්මත් සේල නම් රහත් මුනිඳුන් වදාළගාථාවන්ය.
7. භද්දිය තෙරුන්ගේ ගාථා
#ඇතාගේ පිටින් ම යි මං ගියේ. ඉතා සිනිඳු ඇඳුම් ම යි මං ඇන්ඳේ. ඇල් හාලේ බතුයි, රසට උයපු මසුයිතමයි මං කෑමට ගත්තේ.
#මම භද්‍ර. අද මං ගත කරන්නේ පිණ්ඩපාතයෙන්යැපෙන ශ‍්‍රමණ ජීවිතයක්. ඒ ජීවිතයට එයා කැමතියි.‘කාලිගෝධාව’ ගේ පුතා වූ ඒ භද්දිය නිකෙලෙස් සිතිනුයිභාවනා කරන්නෙ.
#පාංශුකූල සිවුරු දරාගෙන පිණ්ඩපාතයෙන් යැපෙනජීවිතයට තමයි එයා කැමති. ”කාලිගෝධාව” ගේ පුතා වූඒ භද්දිය නිකෙලෙස් සිතිනුයි භාවනා කරන්නෙ.
#පිණ්ඩපාතයෙන් පමණක් ලැබෙන යමකින් ගතකරන ජීවිතයටයි එයා කැමති. ”කාලිගෝධාව” ගේ පුතාවූ ඒ භද්දිය නිකෙලෙස් සිතිනුයි භාවනා කරන්නෙ.
#තුන් සිවුරු දරාගෙන පිණ්ඩපාතයෙන් යැපෙන ඒශ‍්‍රමණ ජීවිතයටයි ජීවිතයටයි එයා කැමති. ”කාලිගෝධාව”ගේ පුතා වූ ඒ භද්දිය නිකෙලෙස් සිතිනුයි භාවනාකරන්නෙ.
#ගෙපිළිවළින් පිණ්ඩපාතයේ වැඩලා ලැබෙනයමකින් ගත කරන ජීවිතයටයි එයා කැමති. ”කාලිගෝධාව”ගේ පුතා වූ ඒ භද්දිය නිකෙලෙස් සිතිනුයි භාවනාකරන්නෙ.
#පිණ්ඩපාතයෙන් ලැබෙන දෙයක් එක වේලකටපමණක් වළඳා යැපෙන ජීවිතයටයි එයා කැමති.‘කාලිගෝධාව’ ගේ පුතා වූ ඒ භද්දිය නිකෙලෙස් සිතිනුයිභාවනා කරන්නෙ.
#පාත‍්‍රයෙන් පමණක් දන් වළඳන ජිවිතයකටයි එයා කැමති. ”කාලිගෝධාව” ගේ පුතා වූ ඒ භද්දිය නිකෙලෙස්සිතිනුයි භාවනා කරන්නෙ.
#පාත‍්‍රයට දානෙ පිළිගත්තට පස්සෙ වෙන කිසිදෙයක්පිළිනොගන්නා ජීවිතයකටයි එයා කැමති. ‘කාලිගෝධාව’ගේ පුතා වූ ඒ භද්දිය නිකෙලෙස් සිතිනුයි භාවනාකරන්නෙ.
#පිණ්ඩපාතෙ කරගෙන වනාන්තරයේ වාසයකරන්නටයි එයා කැමති. ”කාලිගෝධාව” ගේ පුතා වූ ඒභද්දිය නිකෙලෙස් සිතිනුයි භාවනා කරන්නෙ.
#පිණ්ඩපාතෙ කරගෙන රුක් සෙවණක භාවනාකරනයි එයා කැමති. ”කාලිගෝධාව” ගේ පුතා වූ ඒ භද්දියනිකෙලෙස් සිතිනුයි භාවනා කරන්නෙ.
#පිණ්ඩපාතෙ කරගෙන එළිමහන් තැනක ඉඳගෙනභාවනා කරන්නයි එයා කැමති. ”කාලිගෝධාව” ගේ පුතාවූ ඒ භද්දිය නිකෙලෙස් සිතිනුයි භාවනා කරන්නෙ.
#පිණ්ඩපාතෙ කරගෙන සොහොන්වල වාසයකරන්නයි එයා කැමති. ”කාලිගෝධාව” ගේ පුතා වූ ඒභද්දිය නිකෙලෙස් සිතිනුයි භාවනා කරන්නෙ.
#පිණ්ඩපාතෙ කරගෙන තමන්ට ලැබෙනආසනයකින් සතුටු වෙලා ඉන්න ජීවිතයකටයි එයා කැමති.”කාලිගෝධාව” ගේ පුතා වූ ඒ භද්දිය නිකෙලෙස් සිතිනුයිභාවනා කරන්නෙ.
#පිණ්ඩපාතෙ කරගෙන ජීවත් වෙමින් රාත‍්‍රී කාලෙනොනිඳා භාවනා කරන ජීවිතයකටයි එයා කැමති.‘කාලිගෝධාව’ ගේ පුතා වූ ඒ භද්දිය නිකෙලෙස් සිතිනුයි භාවනා කරන්නෙ.
#පිණ්ඩපාතෙ කරගෙන අල්පේච්ඡු ජීවිතයක් ගතකරන්නටයි එයා කැමති. ‘කාලිගෝධාව’ ගේ පුතා වූ ඒභද්දිය නිකෙලෙස් සිතිනුයි භාවනා කරන්නෙ.
#පිණ්ඩපාතෙ කරගෙන ලද දෙයින් සතුටු වෙලාගත කරන ජීවිතයටයි එයා කැමති. ‘කාලිගෝධාව’ ගේපුතා වූ ඒ භද්දිය නිකෙලෙස් සිතිනුයි භාවනා කරන්නෙ.
#පිණ්ඩපාතෙ කරගෙන හුදෙකලාවෙ ඉන්නජීවිතයටයි එයා කැමැති. ‘කාලිගෝධාව’ ගේ පුතා වූ ඒභද්දිය නිකෙලෙස් සිතිනුයි භාවනා කරන්නෙ.
#පිණ්ඩපාතෙ කරගෙන කිසිම දෙයකට නොඇලූණජීවිතයක් තමයි එයා කැමති. ‘කාලිගෝධාව’ ගේ පුතා වූඒ භද්දිය නිකෙලෙස් සිතිනුයි භාවනා කරන්නෙ.
#පිණ්ඩපාතෙ කරගෙන ජීවත් වෙලා පටන් ගන්නාවීරිය නො කඩවා පවත් වන ජීවිතයටයි එයා කැමැති.‘කාලිගෝධාව’ ගේ පුතා වූ ඒ භද්දිය නිකෙලෙස් සිතිනුයිභාවනා කරන්නෙ.
#ඉස්සර මං පාවිච්චි කළේ ලස්සනට කැටයම් කරපුගොඩක් වටින රත්තරන් භාජනයක්. මං ඒක අතහැරියා.මැටි පාත‍්‍රයක් අතට ගත්තා. මේක තමයි මගේ දෙවැනිඔටුණු පැළඳීම.
#ඉස්සර මං හිටියෙ තට්ටු ගොඩනැගිල්ලකඋඩතට්ටුවේ. මං හිටිය නගරය වටේම උස තාප්පයක්තිබුණා. මාව රකින්ට කඩු අතට ගත්තු සේනාවක් වටේහිටියා. ඒත් මං ජීවත් වුණේ බියෙන්. 
#අද ඒ හද්දියම කිසිම බියක් නැතිව කිසිම තැතිගැනීමක් නැතිව ඉන්නවා. කාලිගෝධාවගේ පුතා වූ භද්දියවනාන්තරය ඇතුලට ගිහින් භාවනා කරනවා.
#උතුම් ශීලයක පිහිටලා සිහි නුවණත් ප‍්‍රඥාවත් දියුණුකරලා අරහත්වයට පත්වුණේ. අනුපිළිවෙලින් හැමකෙලෙස් බන්ධනයක්ම නසල දාලයි.මෙය වනාහී ආයුෂ්මත් භද්දිය නම් රහත් මුනිඳුන් වදාළගාථාවන්ය.
8. අංගුලිමාල තෙරුන්ගේ ගාථා
#ඒයි ශ‍්‍රමණය, ඔය යන ගමන් නේද සිටියා කියලකියන්නෙ? සිටින්නා වූ මට නේද නොසිටිනවයි කියන්නෙ?ඒයි ශ‍්‍රමණය, මේ කථාවේ තේරුමයි මං දැන් අහන්නෙ.ඔබ ඔය විදිහට ඉන්නෙ කොහොමද? මං මේ විදිහටනොඉන්නෙ කොහොමද?
#අංගුලිමාල, මං ඉන්නෙ මෙන්නෙ මෙහෙමයි, හැමතිස්සේම හැම සතුන් කෙරෙහිම වද දීම් අත්හැරල. ඒවුණාට ඔබ නොසිටින්නෙ මෙහෙමයි. ඔබ සතුන් ගැනකිසි අනුකම්පාවක් නෑ. ඒ නිසා මං නැවතිලා ඉන්නවා.ඔබ නැවතිලා නෑ.
#ඇත්තෙන්ම පූජනීය මහා ඉසිවරයෙක් වන ඔයශ‍්‍රමණයන් වහන්සේ මට අනුකම්පාවෙන්මයි මේ මහවනයට වැඩියේ. ධර්මය ගැන කියවෙන ඔය ගාථාවඇහුවට පස්සේ මා වෙනස් වුණා. මේ දහසක් පව් හැමඑකක්ම මං අත්හැරලා දැම්මා. 
#අංගුලිමාල සොරා මෙහෙම කියල කඩුවත්, අතින්ආයුධත් කන්දෙන් පහළට වීසි කළා. සුගතයන්වහන්සේගේ සිරි පතුළ් ළඟ ඇද වැටුණ. බුදු සමිඳුන්ගෙන්මහණ වෙන්ට අවසර ඉල්ලා හිටියා.
#මහ ඉසිවර බුදු සමිඳුන් හරිම කරුණාවන්තයි.සදේවක ලෝකයාටම නිවන් මග පෙන්නල දෙනවා.අන්වහන්සේ අංගුලිමාලට ”භික්ෂුව, මෙහාට එන්න” කියලාකිව්වා. ඒක තමයි එයාගෙ උතුම් පැවිදි බව.
#කවුරු හරි කලින් දහමේ හැසිරෙන්ට පමා වෙලාහිටියත් පස්සෙ කාලෙක අප‍්‍රමාදීව දහමේ හැසිරුණොත්එයා මේ ලෝකය එළිය කරනවා. වළාකුලින් මිදුණ පුන්සඳක් වගේ.
#කවුරු හරි කෙනෙක් තමන්ගේ පව් කුසල් බලයෙන්නැතිකරල දැම්මොත් එයා මේ ලෝකය එළිය කරනවා.වළාකුලින් මිදුණ පුන්සඳක් වගේ.
#කොයිතරම් තරුණ භික්ෂුවක් වුණත් ශීල, සමාධි,ප‍්‍රඥාවේ යෙදෙනවා නම් එයා මේ ලෝකය එළිය කරනවා.වළාකුලින් මිදුණ පුන් සඳක් වගේ.
#මගේ සතුරන්ටත් ඇසෙන්ට  ඕනෑ මේ ධර්මයමයි.මගේ සතුරන් හැසිරෙන්ට  ඕනෑ ශීල, සමාධි, ප‍්‍රඥාවේමයි.මගේ සතුරොත් ඇසුරු කරන්ට  ඕනෑ මේ උතුම් ධර්මයපෙන්නා දෙන සත්පුරුෂ උතුමන්වයි.
#ඉවසන ගුණයෙන් යුතු, මෛත‍්‍රියට ප‍්‍රශංසා කරනඒ උතුමන්ගේ ධර්මයම මාගේ හතුරෝද අසත්වා! ඒ උතුම්ධර්මයම අනුගමනය කරත්වා! 
#ඒ මාගේ සතුරෝ මට හෝ වෙන කෙනෙකුට හෝහිංසා නොකරත්වා! දැන් අංගුලිමාල පරම ශාන්තියටපැමිණිලා ඉන්නෙ. තැති ගන්නා සතුනුත්, තැති නොගන්නාරහතුනුත් රකිනවා.
#වතුර අදින අය තමන් කැමැති දිශාවට වතුරගෙනියනවා. හී වඩුවන් ඊතලවල ඇද හැරලා කෙලින්කරනවා. ලී වඩුවන් කැමැති විදිහට ලී නවනවා. අන්න ඒවිදිහට බුද්ධිමත් කෙනා තමන්ගෙ ජීවිතයට දමනය කරගන්නවා.
#සමහර උදවිය දඬු මුගුරු වලිනුත්, හෙණ්ඩුවෙනුත්,කසයෙනුත් තමයි අනුන්ව දමනය කරන්නෙ. ඒ වුණාටදඬු මුගුරු නැතිවයි, අවි ආයුධ නැතිවයි අකම්පිත සිත්ඇති බුදු සමිඳුන් මාව දමනය කළේ.
#ඉස්සර මට අහිංසක කියල කීවෙ අනුන්ට හිංසාකරද්දීමයි. ඒත් දැන් මං කාටවත් හිංසා නොකරන ඇත්තටමඅහිංසක කෙනෙක්.
#මං ඉස්සර අංගුලිමාල නමින් ප‍්‍රසිද්ධ වෙච්ච හොරා.මාව සංසාරෙ සැඩ පහරට අහුවෙලා ගහගෙන යන කොටබුදු සමිඳුන් සරණයන්ට ලැබුණා.
#ඉස්සර මං අත්වල ලේ තවරගෙන ප‍්‍රසිද්ධ වෙලාහිටියා අංගුලිමාල කියල. එහෙත් උතුම් තිසරණයටපැමිණීමේ ආනිශංසය බලන්න. සියළු භව රැහැන් මුලින්මකපලා දැම්මා.
#මගේ අතින් අපායට යන්ට බොහෝ පව් සිද්ධවුණා. එහෙත් දැන් මං විපාක විඳින්නෙ මේ ජීවිතයේදීවිතරයි. අනුන්ගෙ දානෙ මං වළඳන්නෙ ණය නැතිවයි. 
#මෝඩ ජනතාව බාහිර වැඩ කටයුතුවලට මුළුජීවිතයම කැප කරනවා. ධර්මයේ හැසිරීම ප‍්‍රමාද කරනවා.නමුත් බුද්ධිමත් කෙනා අප‍්‍රමාදීව ධර්මයේ හැසිරෙන්නෙඋතුම් ධනයක් රැක ගන්නවා වගෙයි.
#ධර්මයේ හැසිරෙන්ට ප‍්‍රමාද වෙන්ට එපා. කාමසැපයේම ඇලී වාසය කරන්ට එපා. අප‍්‍රමාදීව භාවනාකරන කෙනා තමයි උතුම් සැපය ලබා ගන්නේ.
#සම්බුදු සසුනට මං ආපු එක කොයි තරම් හොඳයිද?මේක වැඩකට නැති දෙයක් නෙවෙයි. අනික, මේ මගේවැරදි මතයකුත් නොවේ. විස්තර වශයෙන් පහදල දෙනඒ ධර්මය තුළිනුයි මං උතුම් නිවනට පත් වුණේ.
#බුදු සමිඳුන්ගේ සසුනට මං ආපු එක කොයිතරම්හොඳද? මේක වැඩකට නැති දෙයක් නොවෙයි. අනික,මේ මගේ වැරදි මතයකුත් නොවෙයි. මා ත‍්‍රිවිද්‍යාව ලැබුවා.බුද්ධ ශාසනය සම්පූර්ණ කරගත්තා.
#ඉස්සර මං මහ වනයේ, ගහක් යට ගල් ලෙනකතැනින් තැන හිටියෙ කලබල හිතකින්.
#ඒත් දැන් මම සැප සේ නිදාගන්නවා. සැප සේසිටිනවා. සැනසිල්ලෙ ජීවිතය ගෙවනවා. මාරයාගේඋගුලෙන් මං පැන ගත්තා. අහෝ! මාගේ ශාස්තෘන්වහන්සේ මට කොයිතරම් අනුකම්පා කළාද?
#ඉස්සර මව් පිය දෙපාර්ශවයෙන් පිරිසිදු බමුණුකුලයකයි මං උපන්නෙ. එහෙත් දැන් මම ධර්ම රාජ වූසුගත වූ ශාස්තෘන් වහන්සේගේ පුත් රුවනක්.
#මා තුළ දැන් තණ්හාවක් නෑ. උපාදාන නෑ. ඉඳුරන් රැක ගෙන සංවර වෙලා ඉන්නෙ. මේ දුකේ මුල මං නැතිකළා. ආශ‍්‍රව නැති කරල අරහත්වයට පත් වුණා.
#මං ශාස්තෘන් වහන්සේව ගෞරවයෙන් ඇසුරු කළා.බුදු සසුන සම්පූර්ණ කරගත්තා. කෙලෙස් බර බිම තිබ්බා.භව රැහැන් මුලින්ම කපල දැම්මා.මෙය වනාහී ආයුෂ්මත් අංගුලිමාල නම් රහත් මුනිඳුන්වදාළ ගාථාවන්ය.
9. අනුරුද්ධ තෙරුන්ගේ ගාථා
#එයා අම්මා තාත්තා අතහැරියා නම්, සහෝදරසහෝදරියන් අතහැරියා නම් නෑදෑයන් අතහැරියා නම්,පංච කාම ගුණත් අතහැරියා නම් අන්න එයා භාවනාකළ යුත්තේ අනුරුද්ධ වගේ.
#ඒ කාලෙ මං වටේ තිබුණෙ නැටුම් ගැයුම්. මංනැගිට්ටෙ සංගීතයේ හඬින්. මාරයාගෙ තොණ්ඩුව වනකාමයට අහුවෙලා හිටියේ. නමුත් ඒකෙන් කිසිම පිරිසිදුබවක් ලැබුණෙ නෑ.
#ඒ කාමයන් අතහැරලා බුදු සසුනට කැමැති වෙලා,මේ සෑම කෙලෙස් සැඩ පහරක් ම තරණය කරලා, භාවනාකරනවා නම්, අනුරුද්ධ වගේ කරන්ට කියන්නෙ.
#රූප, ශබ්ද, ගන්ධ, රස, පහස කියන මේවාට සිතඇදිල යනවා. ඒ කෙරෙහි ඇල්ම අත්හැරලා භාවනාකරනවා නම් කළ යුත්තේ අනුරුද්ධ වගේ.
#පිණ්ඩපාතෙන් පස්සෙ මුනිවරයා ඉන්නෙ තනියම. එයාට තෘෂ්ණාව නම් වූ දෙවෙනියෙක් නෑ. කෙලෙස්නැති අනුරුද්ධ සොයාගෙන යන්නෙ පාංශුකූල වස්ත‍්‍රයක්.
#එයාට හොඳට සිහි කල්පනාව තියෙනවා. ඒනිකෙලෙස් අනුරුද්ධ මුනිවරයාට පාංශුකූල වස්ත‍්‍රයක් හම්බවුණා. ඒක හොඳට සේදුවා. පඬු පෙව්වා. ඒක තමයි පොරවගත්තෙ.
#ආසාවල් ගොඩක් තියාගෙන, ලැබිච්ච දෙයකින්සතුටු වෙන්න බැරිව, පිරිසක් සමඟ එකතු වෙලා, උඩඟුසිතින් කල් ගෙවන්ට පටන් ගත්තොත්, ඒවා ඔක්කොමඑයාට පාපී කෙලෙස් බවට පත්වෙනවා.
#නමුත්, හොඳට සිහිය පිහිටුවාගෙන ආසාවන්අඩුකරගෙන ලද දෙයින් සතුටු වෙලා, එකඟ සිතින්, පටන්ගත්තු වීරියෙන් යුතුවම වාසය කළොත්,
#ඒවා ඔක්කොම එයාට බෝධි පාක්ෂික ධර්ම බවටපත් වෙනවා. මහ ඉසිවර මුනිඳුන් එයා ගැන පැවසුවේකෙලෙස් නැති කෙනෙක් කියලා.
#ලෝකයට අති උතුම් ශාස්තෘන් වහන්සේ මගේසිතුවිලි දැන ගත්තා. ඉර්ධි බලයෙන් මනෝමය ශරීරයක්මවාගෙන මං ළඟට වැඩියා.
#මං හිතපු දේවල් ගැන ශාස්තෘන් වහන්සේ මටලස්සනට විස්තර කරලා දුන්නා. අමා නිවනට ඇලී සිටිනබුදු සමිඳුන් අමා නිවන ගැනමයි වදාළේ.
#උන්වහන්සේගේ ධර්මය දැනගෙනමයි මං ශාසනයටකැමති වුණේ. මාත් ත‍්‍රිවිද්‍යාව ලබාගත්තා. බුද්ධ ශාසනයසම්පූර්ණ කරගත්තා. 
#මං නොනිඳා භාවනා කිරීම පටන් අරගෙන දැන්අවුරුදු 55ක් වෙනවා. නිදිමත සම්පූර්ණයෙන්ම නැතිකරලාදැන් අවුරුදු 25ක් වෙනවා.
#නිවනෙහි සිත පිහිටුවා ගෙන සිටිය, අකම්පිත සිත්ඇති බුදු සමිඳුන්ගේ ආශ්වාස ප‍්‍රශ්වාස නැතිවෙලා ගියා.දහම් ඇස් ඇති මුනිඳුන් තණ්හාවෙන් තොරව ශාන්ත වූනිවනම අරමුණු කරගෙන පිරිනිවන් පෑවා.
#උන්වහන්සේට තිබුණේ කිසිම කැලඹීමක් නැතිහිතක්. ඒ සිතින් හැම වේදනාවක්ම ඉවසාගෙන හිටියා.තණ්හාවෙන් නිදහස් වෙලා තිබුණා. ඒ විමුක්ති චිත්තයපහනක් නිවිල යනවා වගේ නිවිල ගියා.
#දැන් ඉතුරුවෙලා තිබෙන්නෙ උන්වහන්සේගේඅවසන් ජීවිතයේ ඇස්, කණ්, නාසාදී ඉඳුරන් පස විතරයි.සම්බුදු රජාණන් වහන්සේ නමක් පිරිනිවන් පෑවට පස්සේවෙන කිසි දෙයක් ඉතුරු වෙන්නෙ නෑ.
#ඒයි තණ්හා දැල, දැන් ඉතින් මට වුණත් ආයෙආයෙමත් දිව්‍ය ලෝකයකවත් වාසයක් නෑ. ඉපදෙනසංසාරය ගෙවිල ගියා. ආයෙමත් පුනර්භවයක් නෑ.
#එයාට පුළුවන් බ‍්‍රහ්ම ලෝකය සහිත ලෝක දාහක්ගැන එක මොහොතකින් දැනගන්නට. එයාට ඉර්ධි බලයක්තියෙනවා. චුතූපපාත ඤාණයක් තියෙනවා. දෙවිවරුනුත්සුදුසු කලට ඒ භික්ෂුව බලන්න පැමිණෙනවා.
#ඉස්සර ජීවිතයක මෙයා ඉතාම දුප්පත් වෙලා හිටියෙ.ඉඳුල් ආහාර අරගෙන යනවා. එයාගෙ නම ”අන්නභාර”.හරිම දුක සේ හිටියේ. ඒ කාලෙ වැඩහිටියා ”උපරිට්ට”කියන පසේ බුදුවරයන් වහන්සේ. උන්වහන්සේව කවුරුත් දන්නවා. මෙයා උන්වහන්සේට දානයක් පූජා කළා.
#මේ ජීවිතයේදී මං ශාක්‍යකුලයේ ඉපදුණේ. අනුරුද්ධකියන කීවාම කවුරුත් දන්නවා. නැටුම් ගැයුම් පිරිලතිබුණා. සංගීත හඬට නින්දෙන් නැගිට්ටා.
#එක දවසක්, කිසිම විදිහකින් බියක් නැති ශාස්තෘවූ බුුදු සමිඳුන් දැකගත්තා. උන්වහන්සේ ගැන මගේ හිතගොඩක් පැහැදුණා. ඊට පස්සේ ගිහි ජීවිතය අතහැරලාමං මහණ වුණා.
#සංසාරෙ මං කලින් ගත කරපු ජීවිත ගැන දැනගන්න පුබ්බේනිවාස ඤාණය ලබාගත්තා. මං සිය වතාවක්තව්තිසා දෙව්ලොව ඉපදිලා තියෙනවා.
#මිනිස් ලෝකයෙන් චුත වෙලා දිව්‍ය ලෝකයේ සත්වතාවක් ඉපදුණා. ඊට පස්සේ මිනිස් ලෝකයේ සත්වතාවක් ඉපදුණා. මං දෙව්ලොව ඉන්න කොටත්පුබ්බේනිවාස ඤාණය තිබ්බා.
#සතර වන ධ්‍යානය හරිම ශාන්තයි. හොඳට සිතඑකඟ වෙනවා. සංසිඳීම ඇති වෙනවා. එතකොට තමයිමං දිවැස් නුවණ පිරිසිඳු කරගත්තේ.
#හතර වන ධ්‍යානයේ ඉඳල තමයි මං මේසත්වයන්ගේ කර්මානුරූපව චුත වීම ඉපදීම සිදුවුණආකාරය දැනගත්තේ.
#ශාස්තෘන් වහන්සේව ගෞරවයෙන් ඇසුරු කළා.බුදු සසුන සම්පූර්ණ කරගත්තා. කෙලෙස් බර පැත්තකින්තිබ්බා. භව රැහැන කපල දැම්මා. 
#මං ඉන්නේ ‘වජ්ජි’ රටේ ‘බේලූව’ කියන ගමේ.දැන් මගේ ආයුෂත් ඉවර වෙලා තියෙන්නෙ. මේ උණපඳුරක් සෙවණේ මා නිකෙලෙස් සිතින් පිරිනිවන් පානවා.මෙය වනාහී ආයුෂ්මත් අනුරුද්ධ නම් රහත් මුනිඳුන් වදාළගාථාවන්ය.
10. පාරාසරිය තෙරුන්ගේ ගාථා
#මහා වනයේ වනමල් පිපිලා තිබුණා. සමාහිත සිත්ඇති භික්ෂුවක් එහි හිටියේ. විවේකීව භාවනාවෙන් ඉන්නකොටයි මේ සිතුවිලි එයාට ඇතිවුණේ. 
#ලෝකනාථ පුරුෂෝත්තම සමිඳුන් ජීවමානව වැඩසිටිද්දි භික්ෂූන ගේ පැවැත්ම මීට වෙනස්. ඒත් දැන්භික්ෂූන්ගේ පැවැත්ම ඊට වඩා වෙනස්.
#ඒ කාලෙ සිවුරු පරිහරණය කළේ ලද දෙයින් සතුටුවෙන්ටත්, සීතල සුලඟින් ආරක්ෂා වෙන්ටත්, ලැජ්ජා තැන්වසාගන්ටත් විතරයි.
#ඉස්සර ප‍්‍රණීත ආහාරයක් ලැබුණත්, කටුක දෙයක්ලැබුණත්, ටිකක් ලැබුණත්, ගොඩක් ලැබුණත්, ඒවාට ගිජුවුණේ නෑ. ඒවට බැඳුනේ නෑ. දන් වැළඳුවේ ජීවිතේපවත්වාගන්ට විතරමයි.
#ඉස්සර, අසනීපයකදී ජීවිතේ පවත්වන්ට බේත් හේත්කරනවාටත් වඩා ගොඩක් උත්සාහවත් වුණේ ආශ‍්‍රවයන්නැති කරගන්ටයි.
#මහා වනාන්තරවල, ගස් යට, දිය ඇළි ළඟ, ගල් ලෙන්වල, විවේකය සොයා, විවේකයටම නැඹුරු වෙලයිඉස්සර භික්ෂූන් වාසය කළේ.
#ඒ භික්ෂූන් වහන්සේලා යටහත් පැවතුම් ඇතිවසිටියෙ, පහසුවෙන් පෝෂණය වුණා. ඒ වගේම මෘදු යි.දැඩි සිත් නෑ. කෝලහල නෑ. කටවාචාලකම් නෑ. අරුත් බරජීවිත ගත කළේ.
#එනිසාම උන්වහන්සේලාගේ ගමන් බිමන්, දන් පැන්වැළඳීම්, ආශ‍්‍රයත් ප‍්‍රසාද ජනකයි. උන්වහන්සේලාගේ ඉරියව්හරිම සංවරයි. සිනිඳු තෙල් දහරාවක් වගේ.
#උන්වහන්සේලා ධ්‍යාන වැඩුවා. හැම ආශ‍්‍රවයක්මප‍්‍රහාණය කළා. ගොඩාක් කරුණාවන්තයි. දැන් ඒ රහතන්වහන්සේලා පිරිවන්පාලා. එබඳු උත්තමයන් වහන්සේලාටික දෙනයි දැන් වැඩසිටින්නේ.
# සීල සමාධි ආදී කුසල් දහම් වැඞීම, ප‍්‍රඥාව ලබාගැනීම පිණිස ඇති වැඩපිළිවෙල අත්හැර දැමුවොත් හැමආකාරයකින්ම පරිපූර්ණ වූ මේ බුද්ධ ශාසනය අතුරුදහන්වෙලා යාවි.
# පාපී දේවලූත් කෙලෙසුත් බලවත් වුණ කාලෙකවිවේකය හොයාගෙන ගියත් දහම් දැනුමක් විතරයිලැබෙන්නෙ.
# කෙලෙස් ම වර්ධනය වෙලා ගියොත් ඒ කෙලෙස්විසින් ජනතාව ගිල ගනීවි. ඊට පස්සේ සිද්ධ වෙන්නේමෙච්චර යි. ඒ කෙලෙස්, ජනතාව සමග සෙල්ලම් කරකර සිටීවි. එතකොට ඒක, පිස්සු හැදිච්ච ජනතාවක්රාස්සයන් එක්ක ඉන්නව වගේ දෙයක්. 
# කෙලෙස් විසින් ඔවුන් ව යටපත් කරල දමනව. ඊටපස්සෙ ජනතාව කරන්නේ කාම අරමුණු සොය සොයාදුවන එක විතර යි. යුද බිමක ඉන්න පිරිසකට අණක්ලැබුණා වගෙයි.
# එතකොට ධර්මය බැහැර වෙලා යනව. එකිනෙකාකෝලහල කරන්න පටන් ගන්නව. නොයෙක් මිත්‍යා දෘෂ්ටිවැළඳගෙන ඒව ශ්‍රේෂ්ඨ දේවල් හැටියට පිළිගන්නව.
# දේපල වස්තුව අත් හැරල, අඹු දරුවො ත් අත් හැරලගිහි ගෙදර ත් අත් හැරල මහණ වුණාට පස්සේ රළු පරළුදානමාන නිසා ත් නො කළ යුතු දේවල් කරනව.
# ඉතින් බඩ පිරෙනකම් හොඳට දානෙ වළඳනවා.උඩුබැල්ලෙන් වැටිල නිදා ගන්නව. නැගිට්ට පසු ශාස්තෘන්වහන්සේ විසින් ගරහල, එපා කියපු ලාමක දේවල් කථාකර කර කල් යවනවා.
# ඒ භික්ෂූන්ගේ සිත් සන්සුන් නෑ. බාහිර දේවල් විතරක්කැමැත්තෙන් ඉගෙන ගන්නවා. මහණ ජීවිතේ දියුණුකරගන්ට හේතු වන ධර්මය බැහැර කරනවා.
# මිනිස්සුන් ගෙන් ලාභ ප‍්‍රයෝජන ලබන්ට හරි කැමතියි.එතකොට කරන්නේ ගිහියන්ට මැටි, තෙල්, හුණු, වතුර,ආසන, කෑම බීම දෙන එක තමයි.
# දැහැටි, පළතුරු, මල්, රස කැවිලි, ඒ වගේම, අඹ,නෙල්ලි ආදිය දෙනවා. අන්තිමේදී පිණ්ඩපාතෙට ලැබෙනඒවත් දෙනවා.
# ඒ භික්ෂූන් ඊට පස්සේ වෙද මහත්තුරු වගේ ගිහියන්ටබෙහෙත් කරනවා. ගිහියෙක් වගේ සාමාන්‍ය ජීවිතේ ගෙවනව. ගණිකාවක් වගේ ඇඟ පත සරසා ගන්නවා.සිටුවරයෙක් වගේ යස ඉසුරු රැස් කරනවා.
# සට කපට චාටු බස් කියන්න පටන් ගන්නවා. බොරුදේවල් කියන්න පටන් ගන්නවා. වංචනික ජීවිතයක්ගෙවාගෙන මිත්‍යා ආජීවයෙන් තමයි සිව්පසය අනුභවකරන්නෙ.
# අකැප දේවල් කැප දෙවල් විදිහට හුවා දක්වනවා.ජීවත් වීම පිණිස ජනතාව රවට්ටාගෙන බොහෝ වස්තුඇද ගන්නවා.
# පිරිස් ලවා ඇප උපස්ථාන කරවා ගන්නවා. ඒවකරව ගන්නෙත් පිංකම් කිය කියා මිසක් ධර්මානුකූලවනොවේ. අනුන්ට බණ කියන්නෙත් ලාභයක් ලබන්ට මිසක්ධර්මයේ අර්ථ කියාදෙන්ට නොවේ.
# ඇත්තෙන්ම ඒගොල්ලෝ සංඝයාට අයිති නෑ. නමුත්සංඝයා උදෙසා ලැබෙන දේට කෝලාහල කරගන්නවා.ඇත්තෙන්ම අනුන්ට ලැබෙන දෙයිනුයි ඔවුන් ජීවත් වන්නෙ.ඔවුන්ට ලැජ්ජාවක් නෑ. අලජ්ජී පිරිසක්.
# මහණ ජීවිතයක් ගත නොකරන සමහර උදවියහොඳට හිස මුඩු කරනවා. සඟළ සිවුරු පොරව ගන්නවා.ඒ වුණාට ලාභ සත්කාරයෙන් මුසපත් වෙලා ගෞරවයලබාගන්ටයි කැමති.
#එතකොට සසුන් මග සී සී කඩ යනවා. ධ්‍යානමාර්ගඵල ඇති කරගත්තු උතුමන් නැතිව යනවා. ඒ උතුම්ගුණධර්ම ඇති කරගැනීමත්, ඇති කරගත් ධ්‍යාන අභිඤ්ඤාවගේ දේවල් රැකගැනීමත් ලේසි වැඩක් නොවේ. 
# කටු පඳුරු ගහණ වෙලා තියෙන පොළොවක ඉතාමපරෙස්සමින් තමයි ඇවිද ගෙන යන්ට  ඕන. අන්න ඒවගේ, මුනිවරයාත් හැසිරෙන්ට  ඕන, ඉතා හොඳ සිහිකල්පනාවෙනුයි.
# ඉස්සර වැඩ සිටිය රහතුන් වහන්සේල ගැන හිතන්ට ඕන. උන්වහන්සේලා ජීවිත ගත කළ ආකාරය ගැන හිතන්ට ඕන. අඩු ගණනේ ජීවිතේ අවසාන කාලයේ හරි ආර්යමාර්ගයේ ගමන් කළොත් නිවන් අවබෝධ කරගන්ට පුළුවන්.
# ශ‍්‍රද්ධා ආදී ඉන්ද්‍රියන් දියුණු කර ගත්ත, සැබෑ ඉසිවරයාවූ සැබෑම බ‍්‍රාහ්මණයා වූ ඒ අරහත් භික්ෂුව මේ ගාථාවන්කීවාට පස්සේ පිරිනිවන් පෑව.

මේ වනාහී ආයුෂ්මත් පාරාසරිය නම් රහත් මුනිඳුන් වදාළගාථාවන්ය.විසිවෙනි නිපාතය නිමා විය.(ගාථා විස්ස බැගින් වදාළ කොටස නිමා විය)



ඒ භාග්‍යවත් අරහත් සම්මා සම්බුදුරජාණන් වහන්සේටමාගේ සමස්කාරය වේවා!
රහත් භික්ෂුණීන් වහන්සේලා වදාළ ගාථා (ථේරී ගාථා)

1. පළමු නිපාතය(ගාථා එක බැගින් වදාළ කොටස)


 එක්තරා රහත් තෙරණියකගේ ගාථාව
පින්වත් භික්ෂුණීන් වහන්ස, පාංශුකූල වස්ත‍්‍රයෙන්මසාගත්ත සිවුරු පොරව ගත්තට පස්සෙ හරිම සැප සේවාසය කරන්ට පුළුවන්. ඔබේ රාගයත් ප‍්‍රහාණය වෙලාසංසිඳිල ගියේ භාජනේක මැල්ලූමක් රොස් වුණා වගෙයි.
මේ වනාහී එක්තරා රහත් තෙරණියක වදාළ ගාථාවයි.

මුත්තා තෙරණිය ගේ ගාථාව.
පින්වත් මුත්තා, මාරයාගේ ග‍්‍රහණයෙන් ඔයත්ගැලවිලා යන්ට  ඕන. රාහුගේ ග‍්‍රහණයෙන් පුන්සඳ මිදිලයනවා වගෙයි. කෙලෙස් වලින් නිදහස් වෙලා ගිය සිතින්ණයක් නැතිවයි පිණ්ඩපාතෙ වළඳන්න  ඕන.
මේ වනාහී මුත්තා නම් රහත් තෙරණිය වදාළ ගාථාවයි.

පුණ්ණා තෙරණියගේ ගාථාව
පින්වත් පුණ්ණා, පසළොස්වක පොහෝ දවසේසඳක් වගේ උතුම් ගුණධර්මවලින් ජීවිතේ පුරව ගන්ට ඕන. ප‍්‍රඥාව සම්පූර්ණ කරගෙන මේ අවිද්‍යා අන්ධකාරයපලා දමන්න.
මේ වනාහී පුණ්ණා නම් රහත් තෙරණිය වදාළ ගාථාවයි.

තිස්සා තෙරණියගේ ගාථාව
පින්වත් තිස්සා. සීල, සමාධි, ප‍්‍රඥාවේ හික්මෙන්න.මේ දුර්ලභ අවස්ථාව මග හැරගන්ට නම් එපා! සියලූබන්ධයන්ගෙන් නිදහස් වෙන්න. නිකලෙස් කෙනෙක්හැටියට ලෝකේ ජීවත් වෙන්න.
මේ වනාහී තිස්සා නම් රහත් තෙරණිය වදාළ ගාථාවයි.

තිස්සා තෙරණියගේ ගාථාව
පින්වත් තිස්සා, ධර්මයේම හැසිරෙන්න. මේ දුර්ලභඅවස්ථාව මග හැරගන්ට නම් එපා! මේ උතුම් අවස්ථාවමග හැරගත් උදවිය නිරයේ වැටිල දුක් විඳිනවා
මේ වනාහී තිස්සා නම් රහත් තෙරණිය වදාළ ගාථාවයි.

ධීරා තෙරණියගේ ගාථාව
පින්වත් ධීරා, දුක් නැතිවීම වන ”නිවන” යි ස්පර්ශකළ යුත්තේ. අකුසල සඤ්ඤා සංසිඳීම සැපයක්. ඒ නිසාමේ කෙලෙස්වලින් නිදහස් වූ අනුත්තර නිවනමලබාගන්න.
මේ වනාහී ධීරා නම් රහත් තෙරණිය වදාළ ගාථාවයි.

වීරා තෙරණිය ගේ ගාථාව.
පින්වත් භික්ෂුණිය වීරා, ශ‍්‍රද්ධා ආදී ඉන්ද්‍රියයන්මහත් වීරියෙන් යුක්තව දියුණු කරගන්න. ධර්මයේම,හැසිරෙන්න. සේනා සහිත මාරයාව පරාජය කරල අවසන්සිරුර විතරක් දරාගන්න.
මේ වනාහී වීරා නම් රහත් තෙරණිය වදාළ ගාථාවයි.

මිත්තා තෙරණියගේ ගාථාව
පින්වත් මිත්තා, ශ‍්‍රද්ධාවෙන් මහණ වෙච්ච ඔයාකළ්‍යාණ මිත‍්‍රයන්ගේ ආශ‍්‍රයට කැමති වන්න. උතුම්අරහත්වය උදෙසාම කුසල් දහම් වඩන්න.
මේ වනාහී මිත්තා නම් රහත් තෙරණිය වදාළ ගාථාවයි.
 
භද්‍රා තෙරණියගේ ගාථාව
පින්වත් භද්‍රා, ශ‍්‍රද්ධාවෙන්මයි ඔයත් මහණ වුණේ.ඉතින් ඔයත් ඒ භද්‍ර වූ සුන්දර වූ ධර්මයේ ඇලී වසන්න.උතුම් අරහත්වය උදෙසා මේ කුසල් නම් බෝධිපාක්ෂිකධර්මයන් වඩන්න.
මේ වනාහී භද්‍රා නම් රහත් තෙරණිය වදාළ ගාථාවයි.

උපසමා තෙරණිය ගේ ගාථාව.
පින්වත් උපසමා, මේ මාරයාගේ රාජධානියෙන්මිදෙන්ට අතිශයින්ම දුෂ්කරයි. කොහොම හරි සසර සැඩපහරින් එතෙර වෙන්න. සේනා සහිත මාරයාව පරදවාදාන්න. අවසන් සිරුරක් දරන කෙනෙක් වෙන්න.
මේ වනාහී උපසමා නම් රහත් තෙරණිය වදාළ ගාථාවයි.

මුත්තා තෙරණියගේ ගාථාව
මං හැම දෙයකින්ම මිදිච්ච එකමයි හොඳ. මං තුන්කුදෙනුත් මිදුණා. ඒ කියන්නෙ, වංගෙඩියෙනුත් මිදුණා,මෝල් ගහෙනුත් මිදුණා. ස්වාමියාගෙනුත් මිදුණා. ඉපදෙනමැරෙණ ලෝකයෙනුත් මිදුණා. මේ භව රැහැන වූතෘෂ්ණාවෙනුත් මිදුණා.
මේ වනාහී මුත්තා නම් රහත් තෙරණිය වදාළ ගාථාවයි.

ධම්මදින්නා තෙරණියගේ ගාථාව
නිවන් දකින්ටමයි හිතේ ආසාව ඇති වුණේ. වෙනදේකට වසඟ වුණේ නෑ. මනසින් නිවන ස්පර්ශ කරගත්තා.කාමයන් පිළිබඳ සිත බැඳී නැති ජීවිතය ඇති කෙනාට‘උඩුගං බලා යන්නී’ කියලයි කියන්නෙ.
මේ වනාහී ධම්මදින්නා නම් රහත් තෙරණිය වදාළ ගාථාවයි.

විසාඛා තෙරණියගේ ගාථාව
යමක් කළාට පස්සෙ ඒ ගැන නොතැවී ඉන්ට නම්අන්න ඒ බුද්ධානුශාසනාවයි කරන්ට  ඕන. වහා පාසෝදාගෙන එකත්පස්ව හිඳගන්න.
මේ වනාහී විසාඛා නම් රහත් තෙරණිය වදාළ ගාථාවයි.

සුමනා තෙරණියගේ ගාථාව
මේ සතර මහා ධාතූන්ගේ පැවැත්ම දුකක් වශයෙන්අවබෝධ වුණාට පස්සෙ ආයෙත් ඉපදෙන සංසාරයටනම් එන්න එපා. භවය ගැන තියෙන ආශාව නැති කරගෙනඋපශාන්ත සිතින් කල් ගෙවන්න.
මේ වනාහී මුත්තා නම් රහත් තෙරණිය වදාළ ගාථාවයි.

උත්තරා නම් තෙරණිය වදාළ ගාථාව
මං කයෙන් සංවර වුණා. වචනයෙනුත් සංවර වුණා.සිතිනුත් සංවර වුණා. තණ්හාව මුලින්ම උදුරල දැම්මා.සිසිල් වුණා. නිවිල ගියා.
මේ වනාහී උත්තරා නම් රහත් තෙරණිය වදාළ ගාථාවයි.

වයසට ගොස් පැවිදි වූ සුමනාතෙරණියගේ ගාථාව
පින්වත් වැඩිමහළු තැනැත්තිය, පාංශුකූල රෙදිවලින්මසා ගත්ත සිවුරු පෙරවා ගෙන සුවසේ සැතපෙන්න.ඔබගේ රාගය සංසිඳිල තියෙන්නෙ. එනිසා සිහිල් වෙලානිවී යන්න.
මේ වනාහී වසයට ගොස් පැවිදි වූ සුමනා නම් රහත් තෙරණියවදාළ ගාථාවයි.

ධම්මා තෙරණියගේ ගාථාව
මං හිටියේ ගොඩක් දුර්වල වෙලා. හැමිටියෙ එල්ලීගෙන පිණ්ඩපාතෙ වඩින කොට මගේ අත් පා වෙවුලනවා.ඉතින් මාව එතැනම බිම වැටුණා. ඒ වෙලාවෙ මේ ශරීරයේආදීනව හොඳට ප‍්‍රකට වුණා. මගේ සිත කෙලෙසුන්ගෙන්නිදහස් වුණා.
මේ වනාහී ධම්මා නම් රහත් තෙරණිය වදාළ ගාථාවයි.

සංඝා තෙරණියගේ ගාථාව
මං ප‍්‍රියමනාප දූ දරුවන් අත්හැරියා. හරක බාන අත්හැරියා. ගිහි ගෙදර අත්හැරියා. මහණ වුණා. අන්තිමේදීරාග ද්වේෂත් අත්හැරියා. අවිද්‍යාවත් නැති කළා. තෘෂ්ණාවමුලින්ම උදුරල දැම්මා. උපශාන්ත වුණා. නිවුණ කෙනෙක්වුණා.
මේ වනාහී සංඝා නම් රහත් තෙරණිය වදාළ ගාථාවයි.පළමුවෙනි නිපාතය නිමා විය.(ගාථා එක බැගින් වදාළ කොටස නිමා විය)

2. දෙවෙනි නිපාතය

අභිරූපී නන්දා තෙරණියගේ ගාථා
පින්වත් නන්දා, නිතර ලෙඩ දුකින් පෙළෙන, කුණුවෙලා යන මේ පිළිකුල් ශරීරය දෙස නුවණින්ම බලන්න.සිත හොඳට එකඟ කරගෙන අසුභ භාවනාව වඩන්න.20.කෙලෙස් සටහන් නැති විදර්ශනාව වඩන්න. හිතේතියෙන මානය මුලින්ම උදුරල දාන්න. අවබෝධයෙන්මමානය නැති කරල, උපශාන්තව ජීවත් වෙන්න.
මේ වනාහී භාග්‍යවතුන් වහන්සේ විසින් නන්දා නම්සික්ඛමානාවට නිරතුරුව අවවාද වශයෙන් වදාළ ගාථාවන්ය.

ඡෙන්තා තෙරණියගේ ගාථා
බුදු සමිඳාණන් තමයි අමා නිවනට පමුණුවනමාර්ගය වන මේ බොජ්ඣංග ධර්ම හත වදාළේ. ඉතින්මාත් ඒ ධර්ම ඔක්කොම දියුණු කරගත්තා. 22.මාත් ධර්මය තුළින් ඒ භාග්‍යවතුන් වහන්සේව දැකගත්තා. මේ තමයි මගේ අන්තිම ශරීරය. ඉපදෙන සංසාරෙගෙවිල ගියා. දැන් ඉතින් ආයෙත් භවයක් නෑ.

මේ වනාහී ඡෙන්තා නම් රහත් තෙරණිය වදාළ ගාථාවන්ය.
සුමංගල මාතා තෙරණියගේ ගාථා
හැමදේකින්ම මිදුණු ඔයා, හැමදේකින්ම මිදුණු ඔයා,මෝල් ගහෙනුත් නිදහස් වුණ එක තමයි හොඳ. මගේසැමියා කිසිම ලැජ්ජාවක් නැති මිනිහෙක්. මං ඒ මිනිහගෙකුඬේටවත් කැමති නෑ. මං බත් උයපු හැළියෙනුත් පිළුණුගඳ ආවෙ.24.”චිටි චිටි” සද්දයෙන් මං මේ රාග ද්වේෂත් නැතිකරල දැම්මා. මං දැන් ගහක් සෙවණට ගියාම, හප්පා!තියෙන සැපයක්! මං හරිම සැප සේ ධ්‍යාන වඩනවා.

මේ වනාහී සුමංගල මාතා නම් රහත් තෙරණිය වදාළ ගාථාවන්ය.
 අඞ්ඪකාසි තෙරණියගේ ගාථා
”කාශී” ජනපදයට ලැබෙන බදු ආදායම වගේමආදායමක් ඉස්සර මට ලැබුණා. ඒ පුංචි නගරෙ හිටි මිනිස්සුඒ ආදායමේ අගය මැනල, ඒකෙන් බාගයක වටිනාකමතක්සේරු කරල මාව ”අභිචාරිකා” තනතුරේ තිබ්බා.26. එහෙත් මං දැන් අවබෝධයෙන්මයි රූපය ගැන කළකිරිලඉන්නෙ. ඒ නිසාමයි විරාගයට පත්වෙලා ඉන්නෙ. නැවතනැවත සැරිසරන ඉපිද ඉපිද යන මේ සංසාරෙට නම් මංආයෙත් දුවන්නෙ නෑ. මං ත‍්‍රිවිද්‍යාව ලබාගත්තා. බුදු සසුනසම්පූර්ණ කරගත්තා.




මේ වනාහී අඞ්ඪකාසි නම් රහත් තෙරණිය වදාළ ගාථාවන්ය.
චිත්තා තෙරණියගේ ගාථා
මං ගොඩක් කෙට්ටුයි. ලෙඩ වෙලා, දුර්වල වෙලාඉන්නෙ. ඒත් මං හැරමිටියේ එල්ලී ගෙන ගිජුකුළු පර්වතේටනැග ගත්තා.28.පාත්තරේ මුනින් නවල පැත්තකින් තිබ්බා. දෙපටසිවුරත් පැත්තකින් තිබ්බා. ගල් පර්වතයේ මත වාඩිවුණා.මේ ජීවිතේ තුළ තිබ්බ ”අවිද්‍යාව” නම් වූ කළුවර කෙලෙස්කඳ නැති කරල දැම්මා.

මේ වනාහී චිත්තා නම් රහත් තෙරණිය වදාළ ගාථාවන්ය.
මෙත්තිකා තෙරණියගේ ගාථා
මං ගොඩාක් දුකට පත්වෙලා හිටියේ. දුර්වල වෙලාහිටියේ. තරුණ කාලෙ ගෙවිල ගිහින් හිටියේ. ඒ වුණත් මංහැරමිටියෙ එල්ලී ගෙන ගිජුකුළු පර්වතයට නැග ගත්තා.30.පාත්තරේ මුනින් නවල පැත්තකින් තිබ්බා. දෙපටසිවුරත් පැත්තකින් තිබ්බා. ගල් පර්වතේ මත වාඩිවුණා.එතනදී තමයි මගේ සිත ආශ‍්‍රවයන්ගෙන් නිදහස් වුණේ.මාත් ත‍්‍රිවිද්‍යාව ලබාගත්තා. බුදු සසුන සම්පූර්ණ කරගත්තා.

මේ වනාහී මෙත්තිකා නම් රහත් තෙරණිය වදාළ ගාථාවන්ය.
මෙත්තා තෙරණියගේ ගාථා
මං ඉස්සර ප‍්‍රාර්ථනා කළේ දිව්‍ය ලෝකෙකඋපදින්ටයි. සතර පෝයටම අටසිල් උපෝසථය සමාදන්වෙලා සිල් රැක්කා. 32.එහෙත් දැන් මං, එක වරුවයි වළඳන්නෙ. හිසමුඩුකරගෙන පාත්තර, සිවුරු ඇතිවයි ඉන්නෙ. හදවතේතිබුණු ඔක්කොම කෙලෙස් නැතිකරල දැම්මා. දැන් මංදිව්‍ය ලෝකෙ පතන්නෙ නෑ.

මේ වනාහී මෙත්තා නම් රහත් තෙරණිය වදාළ ගාථාවන්ය.
අභය මාතා තෙරණියගේ ගාථා
පින්වත් අම්මේ, මේ යටි පතුලෙන් උඩත්, කෙස්රොදින් යටත් අතර පවතින මේ කුණුවෙලා යන පිළිකුල්ශරීරය දිහා නුවණින්ම බලන්න.34.(තම පුතා වූ අභය තෙරුන්ගේ ඒ අවවාදය අනුව)මං ඒ විදිහටම ජීවිතේ දිහා බැලූවා. හැම රාගයක්ම නැතිකරල දැම්මා. කෙලෙස් දාහය මුලින්ම නැති කරල දැම්මා.දැන් මං සිහිල් වුණ කෙනෙක්. නිවිල ගිය කෙනෙක්.

මේ වනාහී අභය මාතා නම් රහත් තෙරණිය වදාළ ගාථාවන්ය.
අභයා තෙරණියගේ ගාථා
පින්වත් අභයා, පෘථග්ජන උදවිය ඇලී වාසය කරනමේ ශරීරය බිඳිලා යන එකක්. මම මේ කාරණය අවබෝධකරගෙන ඉතා හොඳ සිිහියෙන්ම කිසි බලාපොරොත්තුවක්නැතිව අත් හැරලා දානවා.36.බොහෝ දුක් කම්කටොලූ ඇති මේ ජීවිතය තුළ මංඇලූණේ ධර්මයේ අප‍්‍රමාදී වීමටයි. තණ්හාව නැතිවෙලාගියා. මම නිවනට පත්වුණා. බුද්ධ ශාසනය සම්පූර්ණකරගත්තා.

මේ වනාහී අභයා නම් රහත් තෙරණිය වදාළ ගාථාවන්ය.





සාමා තෙරණියගේ ගාථා
ඉස්සර මට චිත්ත සමාධියක් තිබුණෙම නෑ. සිතකොහෙත්ම දමනය කරන්නට බැරි වුණා. මම දවසටහතර පස් වතාවක් ආරාමෙන් නික්මිලා ගියා.38.ඒත් මං මේ වතාවේදී අටවෙනි රාත‍්‍රිය ගෙවෙනකොට තණ්හාව මුලින්ම නැති කරලා දැම්මා. මං මේ දුක්සහිත ජීවිතය නිසාමයි අප‍්‍රමාදයේ ඇලී වාසය කළේ.තණ්හාව ක්ෂය වුණා. නිවන අවබෝධ කළා. බුද්ධ ශාසනයසම්පූර්ණ කරගත්තා.

මේ වනාහී සාමා නම් රහත් තෙරණිය වදාළ ගාථාවන්ය.දෙවෙනි නිපාතය නිමා විය.(ගාථා දෙක බැගින් වදාළ කොටස නිමා විය)

3. තුන්වෙනි නිපාතය


සාමා තෙරණියගේ ගාථා
මං මහණ වෙලා අවුරුදු විසි පහක්ම ගෙවුණා.මෙච්චර කාලයකට මගේ හිත තුළ සමාධි මාත‍්‍රයක් ඇතිවුණේ නෑ.
#සිත දමනය කරගන්නට බැරිව, සමාධියක් ලබාගන්ට බැරිව බුදු සමිඳුන්ගේ අවවාද සිහි කර කර මංගොඩක් සංවේග වුණා. 
#බොහෝ දුක් සහිත මේ ජීවිතය නිසාමයි මංඅප‍්‍රමාදයේ ඇලූණේ. තණ්හාව ක්ෂය වුණා. නිවනඅවබෝධ කළා. බුද්ධ ශාසනය සම්පූර්ණ කරගත්තා. මංතණ්හාව නැති කරලා අදට දවස් හතයි.

මේ වනාහී සාමා නම් රහත් තෙරණිය වදාළ ගාථාවන්ය.
උත්තමා තෙරණියගේ ගාථා
මටත් චිත්ත සමාධියක් ලබාගන්ට බැරි වුණා. සිතදමනය කරගන්ට බැරිවුණා. එතකොට මං දවසට හතරපස් වතාවක් ආරාමයෙන් පිටත් වෙලා ගියා.
#මං ශ‍්‍රද්ධාව පිහිටුවා ගෙන හිටිය එක්තරා භික්ෂුණියක්ගැන. මං ඒ භික්ෂුණිය ළඟට ගියා. ඇය මට ස්කන්ධ, ධාතුආයතන ගැන ධර්මය දේශනා කළා.
#ඈ මට අනුශාසනා කරපු විදිහටම, ඇගේධර්මානුශාසනාව හොඳට අසාගෙන ඉන්න කොට මගේහිතට සැපයක් ඇතිවුණා. මං එක පළඟින් දවස් හතක්මහිටියා. මේ අවිද්‍යා අන්ධකාර කෙලෙස් කඳ පළල දාල,අට වෙනි දවසෙ තමයි කකුල් දිග ඇරියේ.

මේ වනාහී උත්තමා නම් රහත් තෙරණිය වදාළ ගාථාවන්ය.
උත්තමා නම් රහත් තෙරණියගේ ගාථා
බුදු සමිඳාණන් තමයි අමා නිවනට පමුණුවන මේසප්ත බොජ්ඣංග ධර්මයන් වදාළේ. මං ඒවා ඔක්කොමඒ විදිහටම අනුගමනය කළා.
#මං කැමති විදිහට ශූන්‍යතා සමාපත්ති, අනිමිත්තසමාපත්ති ලබාගත්තා. දැන් මං බුදු සමිඳුන්ගේ හදවතින් උපන් දියණියක්. මං හැම තිස්සෙම නිවනට ඇලිලයිඉන්නෙ.
#දිව්‍ය මානුෂික, හැම කාමයක්ම මුලින්ම නසල දැම්ම.ඉපදෙන සංසාරය ගෙවල දැම්මා. දැන් ඉතින් ආයෙමත්භවයක් නෑ.

මේ වනාහී උත්තමා නම් රහත් තෙරණිය වදාළ ගාථාවන්ය.
දන්තිකා තෙරණියගේ ගාථා
මං දවල් කාලෙ ගිජුකුළු පර්වතේ ගත කරල,නික්මිලා යනකොට ගෙඟන් ගොඩට ආපු ඇතෙක් ගංතෙරේ ඉන්නව දැක්කා.
#හෙණ්ඩුවක් අතට ගත්ත මිනිහෙක් ඒ ඇතාට කිව්වපය දික්කරන්ට කියල. ඇතා කකුල් දික්කලා. අර මිනිහාඑතනින් තමයි ඇතාගෙ පිට උඩට නැග ගත්තේ.
#මේ ඇතා ඉස්සර දමනය වෙච්ච එකෙක් නොවේ.මිනිස්සු තමයි ඇතාව දමනය කරල ගත්තෙ. ඉතින් මංබලාගෙන හිටිය මිනිසුන් විසින් දමනය කරපු ඒ ඇතාදිහා. ඒක මං හිතට ගත්තා. මාත් වනාන්තරේට ගිහිල්ලසිත දමනය කරල සමාධිමත් කළා.

මේ වනාහී දන්තිකා නම් රහත් තෙරණිය වදාළ ගාථාවන්ය.
උබ්බිරී තෙරණියගේ ගාථා
 උබ්බිරී, දැන් ඔයා හඬ හඬා ඉන්නවා මේ වනයටඇවිදින් ”මගේ දුවේ, ජීව” කිය කියා. ඔයා දන්නවද අසූහාරදාහක් ජනතාව මේ සොහොනේ පුච්චල තියෙනවා. ඒඔක්කොටම තිබුණේ ”ජීව” කියන නම තමයි. ඉතින් ඔයා හඬන්නේ ඒ ගොල්ලන් ගෙන් කවුරු ගැනද?
# එතකොටම මගේ හදවතේ වේදනා ගෙනත් දීපුකාටවත් නොපෙනෙන දරු දුක නම් වූ යම් ශෝක හුලක්තිබුණද ඒ ශෝක හුළ ඉවත් කරගත්තා.
#අද මං ඉන්නෙ ඒ ශෝක හුල උදුරල දාල. තෘෂ්ණාවනැති කරල දාල නිවිල ගිහින්. බුදු සමිඳුන් වත්, සද්ධර්මයත්ආර්ය සඟරුවනත් මං සරණ කර ගත්ත.

මේ වනාහී උබ්බිරී නම් රහත් තෙරණිය වදාළ ගාථාවන්ය.
සුක්කා තෙරණියගේ ගාථා
සුක්කා භික්ෂුණිය දේශනා කරන්නේ බුදු සමිඳුන්වදාළ ශ‍්‍රී සද්ධර්මයයි. ඉතින් ඒ ධර්මය අහන්ට මේ මිනිස්සුඑන්නෙ නැත්නම්, මේ රජගහනුවර මිනිස්සු ඉන්නෙ මත්පැන්බීලා වෙරිවෙලා නිදාගෙන ඉන්න උදවිය වගේ.
#බුද්ධිමත් උදවිය නම් මේ ධර්මය අත්හරින්නෙ නෑ.මේ ධර්මය ස්වභාවයෙන්ම රසවත්. ගුණධර්ම නමැති රසවත් ඕජාවෙන් යුක්තයි. මේ සද්ධර්මය අහන්ට  ඕන කාන්තාරයකවැසි ජලය පානය කරන කෙනෙක් වගෙයි.
#සුක්කා භික්ෂුණිය ඉන්නෙ, කුසල් දහම්වලින්යුක්තවයි. වීතරාගීවයි. සමාහිත සිතිනුයි. සේනා සහිතමාරයාව ඈ පරාජය කළා. දැන් මේ දරාගෙන ඉන්නෙඅන්තිම සිරුරයි.

මේ වනාහී සුක්කා නම් රහත් තෙරණිය වදාළ ගාථාවන්ය.
සේලා තෙරණියගේ ගාථා
(මාරයා) මේ ලෝකෙ ”නිවන” කියල දෙයක් නෑ.ඒ නිසා ඔයා මොකද මේ හුදෙකලාවේ විවේකෙන් ඉන්නෙ?ගිහින් කාම සම්පත් අනුභව කරන්න. පස්සෙ ඒ ගැන ඔයාදුක්වෙන්න නම් එපා!
#(ඒයි, මාරය) මේ කාමයන් කියන්නෙ විස පොවාපුආයුධ වගේ දෙයක්. පංච උපාදානස්කන්ධ කියන්නෙ.මස් වැදලි වගේ දෙයක්. ඔබ ඒ කැමැතියි කියල කියපු දේමට නම් අරතියක්මයි.
#ඒ හැමදෙයක් ගැනම තිබුණ ආශාව නැති කරලදැම්මා. අවිද්‍යා අන්ධකාර කෙලෙස් කඳ පලා දැම්මා. මාරය,එහෙනම් මං ගැන දැනගන්න. මාරය, ඔය කාරණයෙන්නැසී ගියේ ඔබයි.

මේ වනාහී සේලා නම් රහත් තෙරණිය වදාළ ගාථාවන්ය.
සෝමා තෙරණියගේ ගාථා
(මාරයා) ඔය ”අරහත්වය” කියන්නෙ අවබෝධයටඉතා දුෂ්කර දෙයක්. බුදුවරුන්, සෘෂිවරුන් වගේ උදවියයිඒක අවබෝධ කරන්නෙ. මේ ඇඟිලි දෙකේ නුවණ තියෙනගැහැණියකට පුළුවන්ද එවැනි දෙයක් අවබෝධ කරගන්ට?
#(ඒයි, මාරය) සිත සමාධිමත් නම් අපේ ගෑණුකමගැන මොකක් කරන්ටද? මේ ධර්මයත් හොඳට විදර්ශනාකරල නුවණ දියුණු කරගත්තහම ඔය ගෑණුකම මොකක්කරන්ටද?
#හැමදෙයක් ගැනම ආශාව නැති කරල දැම්මා. අවිද්‍යාඅඳුරු කෙලෙස් කඳ පළා දැම්මා. මාරය, ඔන්න ඔය විදිහටයිඔබ මේ ගැන දැනගන්ට  ඕන. මාරය, ඔය කරුණෙන් නැසී ගියේ ඔබයි.

මේ වනාහී සේලා නම් රහත් තෙරණිය වදාළ ගාථාවන්ය.තුන්වෙනි නිපාතය නිමා විය.(ගාථා තුන බැගින් වදාළ කොටස නිමා විය)

4. හතරවෙනි නිපාතය


භද්දාකාපිලානි තෙරණියගේ ගාථා
මහා කාශ්‍යප ශ‍්‍රාවකයන් වහන්සේ බුදු සමිඳුන්ගේදායාදයක්. බුදු සමිඳුන්ගේ පුත‍්‍රරත්නයක්. සමාහිත සිත්ඇති උන්වහන්සේ පෙර ගත කළ ජීවිත ගැනත්, ස්වර්ගයගැනත්, අපාය ගැනත් දිවැසින් දකිනවා.
#උන්වහන්සේ ඉපදීම ක්ෂය වෙලා අරහත්වයට පත්වෙලා ඉන්නෙ. ත‍්‍රිවිද්‍යාව ලබාගෙන ඉන්නෙ. උන්වහන්සේසැබෑවට බ‍්‍රාහ්මණයෙක්.
#භද්දාකාපිලානිත් ඒ වගේමයි. ත‍්‍රිවිද්‍යාව ලබාගෙනඉන්නෙ. සේනා සහිත මාරයාව පරදවල ඉන්නෙ. දැන් ඈදරාගෙන ඉන්නෙ අන්තිම සිරුරයි.
#අපි දෙන්නම මහණ වුණේ සංසාරෙ ආදීනවදැකලයි. අපි දෙන්නම දමනයට පත්වුණා. අරහත්වයටපත්වුණා. සිසිල් වුණා. නිවුණා.

මේ වනාහී භද්දාකාපිලානි නම් රහත් තෙරණිය වදාළගාථාවන්ය.




හතරවෙනි නිපාතය නිමා විය.(ගාථා හතර බැගින් වදාළ කොටස නිමා විය)

5. පස්වෙනි නිපාතය


එක්තරා තෙරණියකගේ ගාථා
මං මහණ වෙලා අවුරුදු විසිපහක් ගෙවිල ගියා.මට ඇසුරු ගසන මොහොතක වෙලාවක් වත් සමාධිගතසිතක් ලබාගන්ට බැරිවුණා.
#චිත්ත සමාධියක් ලබාගන්ට බැරිව, කාම රාගයෙන්තෙමිල ගිය සිතින්, මං හිටියේ. ඉතින් මං දෑත හිසේබැඳගෙන හඬ හඬා ආරාමය ඇතුළට ගියේ.
#මං පැහැදිලා හිටිය එක භික්ෂුණියක් ගැන.අන්තිමේදී මං ඈ ළඟට ගියා. ඉතින් ඒ භික්ෂුණිය මටස්කන්ධ ධාතු ආයතන ගැන ධර්මය දේශනා කළා.
#ඒ භික්ෂුණිය කියාපු ධර්මය මං හිතට ගත්තා.එකත්පස්ව වාඩිවුණා. මං පුබ්බේ නිවාස ඤාණය සිහිකරන්ට දන්නවා. දිවැසත් පිරිසිදු කරගත්ත.
#අනුන්ගේ සිත් දකින ඤාණයත් තියෙනවා. දිව්‍යකණත් පිරිසිදු කරගත්ත. ඉර්ධි ප‍්‍රාතිහාර්ය පාන්ටත් පුළුවන්.ආශ‍්‍රවයන් ක්ෂය කරල අරහත්වයටත් පත්වුණා. මං මේඅභිඤ්ඤා ඔක්කොම ලැබුවා. බුද්ධ ශාසනය සම්පූර්ණකරගත්තා.

මේ වනාහී එක්තරා රහත් තෙරණියක් වදාළ ගාථාවන්ය.





විමලා තෙරණියගේ ගාථා
මං ඉස්සර හරි ලස්සනයි. හරිම හැඩයි. හැම සැපසම්පතක්ම තිබුණා. මං ඒවයින් මුසපත් වුණා. යෞවනමදයෙන් මත්වුණා. හරි ම අහංකාර කමින් හිටියේ. අනිත්කාන්තාවන්ව පහත් කරල හිතුවෙ.
#ඉතින් මං ඒ දවස්වල ලස්සනට ඇඳල මේ ශරීරයසරසගන්නවා. මෝඩ ජනතාවගේ වර්ණනාවන්ට ගැලෙපනවිදිහට ඇඳගෙන ”වේසා ගෙයි” දොරකඩට වෙලා ඉන්නවා.මුවන් අල්ලන්ට උගුල් අටවන වැද්දෙක් වගේ.
#මං ඒ කාලෙ ඇඳුම් ඇන්දෙ රහස් තැන් පිටටපෙනෙන විදිහට. මෝඩ ජනතාව මගේ ළඟට නිකම්මඇදිල ආවා. මං උස් හඬින් හිනා වෙවී විවිධ මායාවල්කළා.
#එහෙත් අද මං, හිස මුඩු කරගෙන, දෙපට සිවුරුදරාගෙන පිණ්ඩපාතෙ කරගෙන ජීවත් වෙනවා. ගස් යටකල් ගෙවනවා, ධ්‍යාන භාවනා කරනවා. මට සමාධිමත්සිතක් තියෙනවා.
#දිව්‍ය මානුෂික හැම බන්ධනයක්ම මං නැතිකරලදැම්මා. හැම ආශ‍්‍රවයන්ම ගෙවල දැම්මා. සිසිල් වුණා. නිවුණා.

මේ වනාහී විමලා නම් රහත් තෙරණිය වදාළ ගාථාවන්ය.
සීහා තෙරණියගේ ගාථා
ඉස්සර මං හිතුවෙ වැරදි විදිහටමයි. කාමාශාවෙන්මේ සිත හරියට පීඩා වින්ඳා. ඉතින් මං හිටියෙ හිත දමනයකරගන්ට බැරිව. හිත හරියට විසිරිලා තිබුණා. 
#මං මේ අරමුණු සුභ වශයෙන් පිළිගත්තු නිසාමයිකෙලෙස් පීඩා ඇතිවුණේ. රාග සිතේ වසඟයට ගිය නිසාමයිචිත්ත සමාධියක් ලබාගන්ට බැරිවුණේ.
#මං ඒ දවස්වල හරිම කෙට්ටුයි. ඇඟපත විරූපිවෙලා, අවලස්සන වෙලා තිබුණේ. අවුරුදු හතක්ම මංමේ විදිහට දුක් වින්ඳා. කෙලෙස් නිසා දුක් විඳපු මට ගෙවීගිය ? දවල් කිසි වෙලාවක පැවිදි සැපයක් (සමාධියක්)ලබාගන්ට බැරි වුණා.
#අන්තිමේදී මං කඹයක් අරගෙන වනාන්තරේඇතුළට ගියා. මේ පහත් ගිහි ජීවිතේට බැසගන්නවට වඩාබෙල්ල වැලලා ගෙන මැරෙණ එක මට උතුම්.
#තොණ්ඩුව හොඳට සකස් කරල ඒ කඹය ගහේඅත්තක බැන්ඳා. ඒ තොණ්ඩුව බෙල්ලට දා ගත්තා. එතකොටමගේ සිත හැම කෙලෙස්වලින්ම නිදහස් වුණා.

මේ වනාහී සීහා නම් රහත් තෙරණිය වදාළ ගාථාවන්ය.
සුන්දරී නන්දා තෙරණියගේ ගාථා
පින්වත් නන්දා, රෝග හටගන්න, අපිරිසිදු, කුණුගඳ හමන, මේ ශරීරය දිහා නුවණින් බලන්න. හිත හොඳටඑකඟ කරගෙන අසුභ භාවනාව වඩන්න.
# මේ ශරීරයත් මළ කුණක් වගේ තමයි. මළ කුණත් මේශරීරය වගේ තමයි. මළ කුණේ තියෙන දේවල්මයි මේශරීරයේත් තියෙන්නෙ. දුගඳයි. කුණු වැගිරෙනවා. ඒ වුණාටමෝඩ ජනතාව සතුටින් වැළඳ ගන්නෙත් මේ ශරීරයමයි.
#? දවල් දෙකේම මේ ශරීරය ගැන ඔය විදිහට අසුභ වශයෙන් නුවණින් විමසන්න පටන් ගත්ත. මං තුළම ඇති වුණ ප‍්‍රඥාවෙන් මේකෙ ඇත්ත තත්වය දැක ගන්ටපුළුවන් වුණා.
#ඔය විදියට අප‍්‍රමාදී ව නුවණින් විමසන කොට,‘තමා’ කියා ගන්නා මේ කය ත්, ‘අනුන්’ කියා ගන්නා ඒකය ත් සත්‍ය වශයෙන් ම මොකක් ද කියල අවබෝධකරගත්ත.
#මං එතකොට අවබෝධයෙන් ම යි කළකිරුණේ.මං තුළ ම විරාගයට පත් වුණා. අප‍්‍රමාදී ව හැම කෙලෙසුන්ගෙන් ම නිදහස් වුණා. උපශාන්ත බවට පත් වුණා. නිවුනා.

මේ වනාහී සුන්දරී නන්දා නම් රහත් තෙරණිය වදාළ ගාථාවන්ය.
නන්දුත්තරා තෙරණිය ගේ ගාථා.
ඉස්සර මං වන්දනා කළේ ගිනි දෙවියන්ට, සඳදෙවියන්ට, හිරු දෙවියන්ට. ගංඟාවල තියෙන පුණ්‍යතීර්ථවලට ගිහින් වතුරට බැහැල පව් සේදුව.
#නොයෙකුත් ව‍්‍රත සමාදන් වුණා. හිසේ භාගයක්මුඩු කරගත්ත. බිම නිදා ගත්ත. කිසි ම දෙයක් ?ට කෑවෙනෑ.
#ඒ කාලෙ ඒ විදියට ගත කරල ආයෙමත් ගෙදරඑනව. හොඳට වතුර නා ගන්නව. ඇඟපත උලා පිරිසිදුකරනව. ඊට පස්සෙ ලස්සනට හැඳ පැළඳ ගෙන හැඩවෙනව. කාමරාගයෙන් මුසපත් වෙලා මේ සිරුරසනසවනව.
#එහෙත් දැන් මං, බුදු සසුන ගැන ගොඩක් පැහැදුණා. මං මහණ වුණා. මේ ශරීරයේ සත්‍ය තත්වය පේනකොටකාමාශාව නැත්තට ම නැති වෙලා ගියා.
#සියළු භවයන් මුළුමණින් ම නැති කරල දැම්ම.කැමැති දේවල්, පතන දේවල් දැන් මං තුළ නෑ. හැමකෙලෙස්වලින් ම වෙන් වෙලා චිත්ත ශාන්තියට පත් වුණා.

මේ වනාහී නන්දුත්තරා නම් රහත් තෙරණිය වදාළ ගාථාවන් ය.
මිත්තාකාලී තෙරණිය ගේ ගාථා.
මං ගිහි ගෙය අත්හැරල මහණ වුණේ ශ‍්‍රද්ධාවෙන්ම යි. මහණ වුණාට පස්සෙ ලාභ සත්කාරවලට මං රැවටුණා. මං ඒව ම සොය සොයා ඇවිදගෙන ගියා.
#ඇත්තෙන් ම කරල තියෙන්නෙ වටිනා අර්ථයඅතහැරල ළාමක දෙයක් සොයා ගෙන ගිය එක. මාර්ගඵල අවබෝධයක් ගැන මට කිසි ම තේරුමක් තිබුණෙනෑ.
#මං කුටියෙ ඉන්නකොට මගේ හිතේ බලවත්සංවේගයක් ඇති වුණා. ”තණ්හාවට වසඟ වෙච්ච නිසානේ ද මං මේ නො මඟක බැස ගත්තෙ!”
#මට ජීවත් වෙන්ට තියෙන්නෙ සුළු කාලය යි. ඊටපස්සෙ ජරාවෙන් ලෙඩ රෝගවලින් මාව යටපත් වෙනව.අන්තිමේ දී ජරාජීර්ණ වෙලා මේ කය බිඳිල යනවා. මටදැන් ප‍්‍රමාද වෙන්ට කාලයක් නෑ.
#පංච උපාදානස්කන්ධ සකස්වෙන හැටි නැතිවෙනහැටි සැබෑ තත්වය මං නුවණින් විමසන්ට පටන් ගත්ත.එතකොට මං කෙලෙස්වලින් නිදහස් වෙලා නිවනට පත් වුණා. බුදු සසුන සම්පූර්ණ කරගත්ත.

මේ වනාහී මිත්තකාලී නම් රහත් තෙරණිය වදාළ ගාථාවන් ය.
සකුලා තෙරණිය ගේ ගාථා.
මං ගෙදර ඉන්න දවස්වල භික්ෂූන් වහන්සේනමකගෙන් සද්ධර්මය අසා දැන ගන්ට ලැබුණා. ඒ ධර්මයඅහල තමයි මං මේ නිකෙලෙස් වූ අමරණීය වූ නිවන දැකගත්තෙ.
#ඉතින් මං පුතා ව ත් අත් හැරිය. දුව ත් අත්හැරිය.දේපළ වස්තුව ත් අත් හැරිය. හිස මුඬු කරගෙන බුද්ධශාසනේ මහණ වුණා.
#ඉස්සෙල්ලා ම මං නිවන් මඟ පුරුදු කළේසික්ඛමානාවක් වශයෙන් ඉන්න කොට යි. ඊට පස්සෙරාග ද්වේශ දෙකත් එක්ක තියෙන කෙලෙසුනු ත් නැතිකරගත්ත.
#ඊට පස්සෙ මං උපසම්පදාලාභී භික්ෂුණියක් වුණා.පෙර ගත කළ ජීවිත දැන ගත්ත. නිර්මල සිත් ඇතිසත්පුරුෂයින් විසින් ලැබ ගත්ත දිවැස් නුවණත් ලබාගත්ත.
#හේතූන් නිසා හට ගත් මේ සිඳී බිඳී යන සංස්කාරඅනාත්ම වශයෙන් දැක ගත්ත. සියලූ ආශ‍්‍රවයන් ප‍්‍රහාණයකරගත්ත. සිසිල් වුණා. නිවුනා.

මේ වනාහී සකුලා නම් රහත් තෙරණිය වදාළ ගාථාවන් ය.
සෝණා තෙරණිය ගේ ගාථා.
මේ ඇඟක් නිසා ම දරුවන් දහදෙනෙක් ම වදන්ටසිද්ධ වුණා. ඒ නිසා ම යි මං දුර්වල වෙලා ගියේ. අන්තිමේදී මං භික්ෂුණියක් ළඟට ගියා.
#ඒ භික්ෂුණිය මට ස්කන්ධ, ධාතු, ආයතන ගැනධර්ම දේශනා කළා. දැන් ධර්මය අසා ගෙන මං හිතටගත්තා. හිස මුඩු කර ගෙන මහණ වුණා.
#ඉතින් මං සික්ඛමානාවක් වශයෙන් ඉන්න කාලෙම යි දිවැස් නුවණ පිරිසිදු කර ගත්තෙ. මං මීට කලින්ජීවත් වුණ තැන් දැන ගත්තෙ පුබ්බේනිවාස ඤාණයෙන්.
#මං හිත එකඟ කරගෙන විදර්ශනා වැඩුව.අරහත්වයට පත් වුණා. උපාදාන රහිත ව නිවුනා.
#පංච උපාදානස්කන්ධයන් මං පිරිසිඳ දැක ගත්තනිසා, දැන් ඒව තියෙන්නෙ මුල් නැතිව. ඒයි, ළාමක ජරාව,තිට නින්දා වේවා! දැන් ඉතින් මට නම් ආයෙමත්පුනර්භවයක් නෑ.

මේ වනාහී සෝණා නම් රහත් තෙරණිය වදාළ ගාථාවන් ය.
භද්දාකුණ්ඩලකේසා තෙරණිය ගේගාථා.
මං ඉස්සර ගත කළේ පුදුම ජීවිතයක්. තල් ඇටවලින්ඔළුවෙ කෙස් ඉදිරුව. දත් මැද්දෙ නෑ. එක රෙද්දක් විතරක්ඇඳ ගෙන ජීවත් වුණේ. ඒ කාලේ මං හරි දේ දැක්කෙවැරදි දේ හැටියට. වැරදි දේ දැක්කෙ හරි දේ හැටියට.
#එදා දවල් කාලෙන් පස්සෙ ගිජුකුළු පර්වතෙන්පහළට වඩින, භික්ෂු සංඝයා පිරිවරා ගත්ත බුදු රජාණන් වහන්සේ ව දැක ගන්ට ලැබුණා.
#මං බුදු සමිඳුන් ඉදිරියට ගියා. බිම දණ නමා ගෙනඇඳිලි බැඳ ගෙන වන්දනා කළා. ”පින්වත් භද්දා, මෙහාටඑන්න.” කියල උන්වහන්සේ මට වදාළ. ඒක තමයිඋපසම්පදාව.
#මං ඉස්සර ඇවිද ගෙන ගියේ අංග, මගධ, වජ්ජි,කාසි, කෝසල, ජනපදවල. දැනුත් මං එහි ඇවිදිනව. දැන්යන්නෙ ණය රහිත ව යි. රහත් භික්ෂුණියක් හැටියටපිණ්ඩපාතෙ වළඳන්ට අරගෙන දැන් පනස් අවුරුද්දක්වෙනව.
#මේ ප‍්‍රඥාවන්ත උපාසක මහත්තයා ඇත්තෙන් මගොඩාක් පිං රැස් කරගත්ත. සියළු කෙලෙස්වලින් නිදහස්වුණ භද්දා භික්ෂුණියට යි ඔය සිවුර පූජා කරගත්තෙ.

මේ වනාහී භද්දාකුණ්ඩලකේසා නම් රහත් තෙරණිය වදාළගාථාවන් ය.
පටාචාරා තෙරණිය ගේ ගාථා.
මේ මිනිස්සු නගුල්වලින් කුඹුරු හාල, කුඹුරේ බීජවපුරල, අඹු දරුවන් ව ත් පෝෂණය කර ගෙන ධනයහම්බ කරගන්නව.
#ඉතින්, සිල්වත් ජීවිතයකුත් ගෙවා ගෙන බුද්ධශාසනයක හැසිරෙන, කම්මැලිකමක් උඩඟුකමක් නැතිමං නිවන් අවබෝධ නො කර ඉන්නෙ කොහොම ද?
#මං පා සෝද ගන්ට වතුර වක්කළා. ඒ පා සෝදපුවතුර ටික උස් තැනකින් පහත් තැනකට ගලාගෙන යනවමං දැක්ක. 
#ඒ ගැන ත් මං හොඳට හිත එකඟ කරගත්ත. ශ්‍රේෂ්ඨඅශ්වයෙක් දමනය වුණා වගේ. ඊට පස්සෙ මං පහන ත්අරගෙන කුටිය ඇතුළට ගියා.
#පහන් එළියෙන් ඇඳ සොයා ගත්ත. ඇඳේ වාඩිවුණා. පහන නිවන්ට හිතාගෙන පහන් තිරේ පහළට ඇද්දා.අන්න ඒ වගේ පහනක් නිවිල යන විදියට ම මගේ හිතකෙලෙස්වලින් නිදහස් වුණා.

මේ වනාහී පටාචාරා නම් රහත් තෙරණිය වදාළ ගාථාවන් ය.
තිහක් පමණ තෙරණිවරුන් ගේ ගාථා.
මිනිස්සු මෝල් ගස්වලින් ධ්‍යාන වර්ග කොටනව.අඹු දරුවන් ව ත් පෝෂණය කර ගෙන ධනය ත් උපයාගන්නව.
#යම් දෙයක් කළාට පස්සෙ තැවෙන්නෙ නැත්නම්,අන්න ඒ බුද්ධානුශාසනාව තමයි කරන්ට  ඕන. ඉක්මණටම පා සෝද ගන්න. නිදහස් තැනක වාඩි වෙන්න. චිත්තසමාධියක් ඇති කරගන්න. බුදු සසුන සම්පූර්ණ කර ගන්න.
#පටාචාරා ව තමයි ඒ භික්ෂුණීන්ට අනුශාසනා කළේ.ඒ භික්ෂුණීන් පිරිස ත් ඉතා හොඳට එය අහගත්ත. පාසෝද ගත්ත. හුදෙකලා තැනක වාඩි වුණා. චිත්ත සමාධියඇති කර ගත්ත. බුද්ධ ශාසනය සම්පූර්ණ කර ගත්ත.
#? පළමු යාමයේ කලින් ගත කළ ජීවිත ගැනදැනගත්ත. මධ්‍යම යාමයේ දිවැස් නුවණ පිරිසිදු කරගත්ත.පාන්දර වෙනකොට ”අවිද්‍යාව” නම් වූ අන්ධකාර කෙලෙස්කඳ බිඳල දැම්ම.
#”අපි ඔබ තුමිය ගේ අනුශාසනාව අනුව වැඩ කරගත්ත” කියල ඒ භික්ෂුණී පිරිස පටාචාරාව ගේ දෙපාවැන්දා. සුරාසුර යුද්ධෙන් ජයගත්තට පස්සෙ තව්තිසාදෙවියෝ ශක‍්‍රයාට සලකනව වගේ, අපි ත් ඔබතුමිය පෙරටුකරගෙන ඉන්නව. ති‍්‍රවිද්‍යාව ලබා ගෙන කෙලෙස් රහිත වඉන්නව.

මේ වනාහී තිහක් පමණ රහත් තෙරණිවරු වදාළ ගාථාවන් ය.
චන්දා තෙරණිය ගේ ගාථා.
ඉස්සර මං ජීවිතය ගත කළේ ස්වාමිය ත් නැතිව, දූදරුවනුත් නැති ව. මං ගොඩාක් දුක් වින්ඳ. නෑමිතුරන් දනැති මට කන්ට අඳින්ට කිසි දෙයක් තිබුණේ නෑ.
#මං මැටි භාජනයකුත් අරගෙන, හැරමිටියකු ත්අරගෙන ගෙයින් ගෙට හිඟා කකා ගියා. සීතලෙන්, අව්වෙන්පීඩා විඳ විඳා හත් අවුරුද්දක් ම ගෙවිලා ගියා.
#දවසක් හොඳට කෑම බීම ලැබෙන පටාචාරාභික්ෂුණිය දැක ගන්ට ලැබුණ. ඇය කරා ගිහින් මේ පැවිදිබව ඉල්ලා හිටිය.
#ඒ පටාචාරා භික්ෂුණිය මට ගොඩක් අනුකම්පාකළා. මාව මහණ කළා. මට අවවාද කළා. මාව උතුම්අර්ථයෙහි යෙදවූවා.
#ඇගේ වචනය අසා ගත්ත මං ඒ අනුශාසනාව කළා.ඒ භික්ෂුණිය ගේ අවවාදය හිස් දෙයක් නො වේ. දැන් මාත් ත‍්‍රිවිද්‍යාලාභී නිකෙලෙස් කෙනෙක්.

මේ වනාහී චන්දා නම් රහත් තෙරණිය වදාළ ගාථාවන් ය.




පස්වෙනි නිපාතය නිමා විය.(ගාථා පහ බැගින් වදාළ කොටස නිමා විය)

