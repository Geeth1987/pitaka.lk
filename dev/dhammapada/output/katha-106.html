<!DOCTYPE html>
<html>
<head>
    <meta charset="UTF-8">
    <title> දොළොස්වන සුප්‍ර‍බුද්ධ නම් ශාක්‍යයාගේ වස්තුවයි.share</title>
    <meta name="description" content="පින්තූර සහිත සම්පුර්ණ ධම්මපද කතා අට්ටකතා">
    
    <meta property="og:image" content="https://pitaka.lk/dhammapada/paintings/128.jpg"/>
    <meta property="og:image:type" content="image/jpeg" />
    <meta property="og:image:width" content="650" />
    <meta property="og:image:height" content="700" />

    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="common/favicon-96x96.png">

    <link rel="stylesheet" href="common/dhammapada.css"/>
</head>
<body>
    <div style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <nav class="top">
    <a class="button" href="vagga-9.html#katha-106">9. පාප වර්ගය වෙතට</a>
    <a class="button" href="index.html#vagga-9">මුල් පිටුවට</a>
</nav>
<h1 class="katha">9-12 දොළොස්වන සුප්‍ර‍බුද්ධ නම් ශාක්‍යයාගේ වස්තුවයි.
    <i class="material-icons share-icon" file-name="katha-106.html">share</i>
</h1>
<div class="gatha" gatha-num="128" is-full="true">
    <div class="gatha-parts">
        <div class="pali">
            <p>න අන්තලික්ඛෙ න සමුද්දමජ්ඣෙ, න පබ්බතානං විවරං පවිස්ස;</p>
            <p>න විජ්ජතී සො ජගතිප්පදෙසො, යත්ථට්ඨිතං (යත්‍රට්ඨිතං (ස්‍යා.)) නප්පසහෙය්‍ය මච්චු.</p>
        </div>
        <div class="sinhala">
            <p>යම් තැනෙක්හි සිටි සත්වයා මරණය තෙම නොමඩීද එබඳු භූමි ප්‍රදේශයක් නැත. ආකාශයෙහිද නැත. මුහුද මැදද නැත. පර්වතයන්ගේ විවරයට වැදද නැත.</p>
        </div>
    </div>
    <div class="painting" is-full="true">
        <img src="paintings/128.jpg">
        </div>
    </div>
    <div class="katha-items">
        <p>
            <strong>න අන්තලික්ඛෙ</strong> ආදි මේ ධර්මදේශනාව බුදුරදුන් නිග්‍රෝධාරාමයෙහි වැඩ සිටින කාලයේ සුප්‍ර‍බුද්ධශාක්‍යයා අරභයා දේශනා කරනලදි.
        </p>
        <p>	හෙතෙම වනාහි මොහු මගේ දුව හැරදමා ගියේයයිද මගේ පුතා පැවිදිකර වෛරියකුගේ තැන තැබීයයිද මේ කරුණු දෙක නිසා බුදුන් කෙරෙහි ආඝාත බැඳ, මොහුට ආරාධනා ලබන තැනට ගොස් වළඳන්ට නොදෙන්නෙමියි ගමන්මග අහුරා මත්පැන් බිබී වීථියෙහි නැවතී සිටියේය. ඉන්පසු බුදුරජාණන්වහන්සේ භික්‍ෂූන් පිරිවරා එතැනට වැඩමවූ පසු බුදුන් වැඩියබව දැන්වූහ.</p>
        <p></p>
        <p>	එහා පාරෙන් යන ලෙස ඔහුට කියව්. ඔහු මහල්ලෙක් නොවේ. ඔහුට මේ පාර ඉඩ නොදෙමියි කීවේය. නැවත නැවතත් කීවේ නමුත් එසේම කියමන් හුන්නේය. ශාස්තෘන්වහන්සේ මාමාගෙන් මාර්ගයෙන් ඉඩ නොලබා එතැනම නැවතුණහ. හෙතෙම බුදුරදුන් වෙත චරපුරුෂයන් යවමින්, යව, ගොස් කියන්නේ මොනවාදැයි දැනගෙන එවයි කීය. බුදුරජාණන්වහන්සේත් සිනා පහළ කළ කල්හි ආනන්‍ද තෙරණුවෝ ස්වාමීනි, සිනා පහළ කරනලද්දේ කුමක් නිසාදැයි ඇසූවිට, ආනන්ද සුප්පබුද්ධ ඔබට පෙනෙන්නේදැයි ඇසූහ. ස්වාමීනි, එසේය. ආනන්ද මා වැනි බුදුකෙනෙකුන්ට මාර්ගය නොදී ඔහු කෙළේ බරපතළ ක්‍රියාවකි. මෙයින් හත්වෙනි දිනයේ යට ප්‍රාසාදයෙහි ඉණිමංමුලිදී ඔහු පොළොවෙහි ගිළීයන්නේය.</p>
        <p>	චරපුරුෂයෝ ගොස් තමන් ඇසූ කතාව සුප්‍ර‍බුද්ධට කීහ. ළඟට ගිය තොපට මගේ බෑණා නැවැත්වීම ගැන කුමක් කීයේදැයි ඇසූවිට බුදුන් වදාළ හැටියෙන්ම ඒ කථාව කීහ. හෙතෙම ඒ වචන අසා, මෙතනදී මගේ බෑණාගේ කථාවේ වරදක් නැත. ඒකාන්තයෙන්ම ඔහු කියන දේ එසේම වෙයි. එසේ වුවත් ඔහුට මුසාවාදයෙන් නිග්‍ර‍හ කරන්නෙමි. හෙතෙම මා මෙයින් හත්වෙනි දිනයේ පෘථුවියෙහි ගිළී යන්නේ යයි අනියමින් නොකියා යට ප්‍රාසාදයෙහි හිණිමංමුල පොළොවේ ගිළී යන්නේයයි කීවේය.</p>
        <p>	මෙතැන් පටන් මම එතැනට නොයන්නෙමි. ඉන්පසු ඔහු කියන තැනින් පොළොවට ප්‍ර‍විෂ්ට නොවී මුසාවාදයෙන් නිග්‍ර‍හ කරන්නෙමියි හෙතෙම තමන්ගේ පරිහරණයට ගන්නා සියල්ල සත්මහල් පහයේ ඉහළම මහළට ගෙනගොස් ඉණිමග ඉවත්කොට දොර වසා අනිත් එක් එක් දොරටුවක රැකවලුන් දෙදෙනා බැගින් හිඳුවා, ඉදින් මම ප්‍ර‍මාදයකින් හෝ යටට බසිනු කැමති වුවහොත් එය වලක්වව්යයි කියා හත්වෙනි ප්‍රාසාදතලයෙහි ශ්‍රීයහන් ගබඩාවේ හුන්නේය.</p>
        <p>	ශාස්තෘන්වහන්සේ එපවත් අසා මහණෙනි, සුප්‍ර‍බුද්ධ හුදෙක් ප්‍රාසාද තලයෙන් අහසට නැගී හෝ සිටියත් නැවකන් ගොස් මූදට පැන්නත්, පර්වත  මැදකට හෝ පැමිණියත් බුදුවරුන්ගේ කතාවක දෙවිධියක් නැත. මා කී තැනින්ම ඔහු පොළොවට පිවිසේනනේමයයි වදාරා දහම්දෙසමින් මේ ගාථාවද වදාළහ:</p>
        <p>		අහසෙහි උඩට හෝ</p>
        <p>		මුහුදෙහි පතුළටම හෝ</p>
        <p>		පරුවත මැදක ගොස් හෝ</p>
        <p>		පව්කර සිටින කෙනෙකුට</p>
        <p>		මෙ කියූ තැන්වලට ගොස්</p>
        <p>		මරුගෙන් මිදෙනු නොහැකිය</p>
        <p>	එහි 
            <strong>නප්පසහෙථ මච්චු</strong> යනු යම් පෙදෙසක සිට මරණය නොඉවසා, එයට යටත් නොවී සිටීමට පුළුවන් කෙස් අගක් ප්‍ර‍මාණවූ පෘථිවි ප්‍රදේශයක් නැත. සෙස්ස පෙරසේමය. දේශනාවසානයේ බොහෝ දෙනා සෝවාන් ඵලාදියට පැමිණියාහුය.
        </p>
        <p>	සත්වෙනි දිනයෙහි බුදුරදුන් භික්‍ෂාවෙහි හැසිර අවසන්වූ පසු යට ප්‍රාසාදයෙහි සුප්‍ර‍බුද්ධගේ මංගල අශ්වයා මත්වී උද්දාමයෙන් ඒ ඒ බිත්තිවලට ගසන්ට පටන් ගත්තේය. උඩ සිටි සුප්‍ර‍බුද්ධ මේ අසා ඒ කිනම් ශබ්දයක්දැයි විමසීය. මගුල් අසු මත්වී බිත්තිවලට ගසන ශබ්දය යයි දැනගත්තේය. ඒ අශ්වයාත් සුප්‍ර‍බුද්ධ දැකම සන්සුන් වන්නෙකි. ඉන්පසු ඔහු අසු නැවැත්වීම සඳහා හුන් තැනින් නැගිට ද්වාරය දෙසට ආවේය. දොරවල් තමන්ම විවෘත විය. හිණිමග සිය ස්ථානයේම පිහිටියේය. දොරටුවේ සිටි මල්ලවයන් ඔහු බෙල්ලෙන් අල්ලාගෙන යටට තල්ලුකර දැම්මේය. මේ ආකාරයෙන්ම මහල් සතේම දොරවල් ඉබේම විවෘත විය. හිණිමං තිබුණු තැන්වලම නැවත පිහිටියේය. ඒ ඒ මහල්වල සිටි රැකවල්ලු ඔහු බෙල්ලෙන් අල්ලා යට මහල්වලටම තල්ලුකර දැම්මේය. ඉන්පසු ඔහු යටම මහලේ හිණිමංමුලට පැමිණෙනවාත් සමග මහපොළොව පැලී විවරව ඔහු පිළිගත්තේය. හෙතෙම ගොස් නිරයෙහි උපන්නේය.</p>
        <p>	දේශනා කෙළවර බොහෝ අය සෝවාන්ඵලාදියට පැමිණියාහුය.</p>
        <p>පාපවර්ග වර්ණනාව නිමියේය.</p>
        <p>නවවෙනි වර්ගයයි.</p>
        <p></p>
        <p>
            <strong>ධම්මපදට්ඨකථා</strong>
        </p>
        <p>
            <strong>දෙවැනි භාගය</strong>
        </p>
        <p>
            <strong>සිංහල පරිවර්තනය</strong>
        </p>
        <p>පාලි අට්ඨකථා සිංහලයට පරිවර්තනය කිරීමේ ව්‍යාපෘතිය යටතේ බෞද්ධ සංස්කෘතික මධ්‍යස්ථානයේ ඉල්ලීම පරිදි ධම්මපදට්ඨකථා දෙවැනි කොටස සිංහලයට පරිවර්තනය කරන ලද්දේ 
            <strong>පූජ්‍ය පන්නල සුමේධ නායක ස්ථවිරයන් වහන්සේ </strong>විසිනි.
            <strong></strong>උන්වහන්සේ පොල්ගහවෙල විද්‍යාර්ථෝදය පිරිවෙනේ මූලික අධ්‍යාපනය ලබා අනතුරුව විද්‍යෝදය පිරිවෙනෙහි පිරිවෙන් අවසාන විභාගයෙන් ගෞරව පන්තියෙන් සමත් වැ රත්මලානේ භික්ෂු අභ්‍යාස විද්‍යාලයෙන් ගුරු පුහුණු සහතිකය ලබා 1975 වසරේදී භාෂාත්‍රයෙන් උසස් ලෙස සමත් වැ රාජකීය පණ්ඩිත උපාධිය ද, 1982 වසරේදී පේරාදෙණිය විශ්ව විද්‍යාලයේ ශාස්ත්‍රවේදී උපාධියද, 1986 වසරේදී කැළණිය විශ්ව විද්‍යාලයේ පශ්චාත් උපාධි පීඨයෙන් ශාස්ත්‍රපති උපාධියද, 1987 කොළඹ විශ්වවිද්‍යාලයෙන් අධ්‍යාපන ඩිප්ලෝමා පශ්චාත් උපාධිය ද ලබාගත්හ. වසර 30 ක පිරිවෙන් ගුරු සේවයෙන් පසු 2005 වසරේ දී නුගේගොඩ සුභද්‍රාරාම විද්‍යායතන සේවයෙන් විශ්‍රාම ලබා සිටින පූජ්‍ය සුමේධ හිමියෝ දඹදෙණිය වේවැල්වල ශ්‍රී සෝණුත්තරාරාම විහාරස්ථානයේ අධිපතින් වහන්සේ වන අතර පහළ දොළොස් පත්තුවේ ප්‍රධාන සංඝනායකධූරය උසුලමින් දඹදෙණිය වේවැල්වල බෞද්ධ ජනතාවගේ ප්‍රසාදයට පත්ව ආගමික හා ශාසනික සේවාවන්හි යෙදෙන ගෞරවනීය මහා ස්ථවිරයන් වහන්සේ නමකි.
        </p>
        <p>Vol XIII</p>
        <p></p>
        <p>අනුබුද්ධ බුද්ධඝෝෂ ස්ථවිරපාදයන් විසින් විරචිත </p>
        <p>
            <strong>ධම්මපදට්ඨකථා</strong>
        </p>
        <p>     (සිංහල පරිවර්තනය)</p>
        <p>බුද්ධශාසන අරමුදලේ භාරකාර මණ්ඩලයේ </p>
        <p>අනුග්‍රහයෙනි.</p>
        <p>පාලි අට්ඨකථා සිංහල පරිවර්තන. 29</p>
        <p>අනුබුද්ධ බුද්ධඝෝෂ ස්ථවිරපාදයන් විසින් විරචිත </p>
        <p>
            <strong>ධම්මපදට්ඨකථා</strong>
        </p>
        <p>  දෙවන කොටස</p>
        <p>(සිංහල පරිවර්තනය)</p>
        <p>සිංහල පරිවර්තනය.</p>
        <p>
            <strong>පන්නල සුමේධ නායක ස්ථවීර</strong>
        </p>
        <p>රාජකීය පණ්ඩිත ශාස්ත්‍රපති- (කැළණිය)</p>
        <p>අධ්‍යාපන ඩිප්ලෝමා - (කොළඹ)</p>
        <p>අධීක්ෂණය හා පද්‍යරචනය</p>
        <p>
            <strong>විජිතනන්ද සරත්චන්ද්‍ර</strong>
        </p>
        <p>ප්‍රකාශනය.</p>
        <p>බෞද්ධ සංස්කෘතික මධ්‍යස්ථානය</p>
        <p>125, ඇන්ඩර්සන් පාර, නැදිමාල, දෙහිවල</p>
        <p>
            <strong>සංඥාපනය </strong>
        </p>
        <p>
            <strong>“අත්තානං ධාරෙන්ත චතුඝු අපායෙඝ්‍ර වට්ටදුක්ඛෙඝුව අපතෙ මානෙ කත්වා ධාරෙතීති ධම්මො” </strong>සෝවාන් ආදී සතරමග සතරඵල, තෙමේ සතර අපායෙහි හා සසරෙහි උපැත්මට හේතුවන කෙළෙසුන් මුදා සත්ත්වයා සසරින් මුදාලන්නේය යන අර්ථයෙන් “ධම්ම” නම් වේ. සුදේශිත ත්‍රිපිටක බුද්ධ වචනය ධාරණර්ථයෙන් “ධම්ම” නම් වේ. පද යන්නෙන් වචන - පද එකතුව ගැනේ. මේ අනුව සකස් වැ ඇති ධම්මපදපාලිය ධම්මපදට්ඨකථාව අර්ථත්පත්ති දේශනා ගණයට එකතු වේ.
        </p>
        <p>ත්‍රිපිටක බුද්ධ වචනය නවාංග ශාස්තෲ ශාසනය වශයෙන් බෙදා දැක්වීමේ දී “ගාථා” නමින් එක් අංගයක් වෙයි. සූත්‍ර පිටකයේ සමහර තැන්වල “ධර්ම පද” නාමය පැහැදිලිව සඳහන්ව ඇත. මෙහි මේ ධම්මපද නාමයෙන් අදහස් කරන්නට ඇත්තේ, අද අප හමුවේ පවත්නා “ධම්මපද පාලි” නම් පොත නොව. ශාන්ති නායකයන් වහන්සේ විසින් යම් යම් අවස්ථාවල දී දේශනා කරන ලද පාලි ගාථාය. ත්‍රිපිටකයේ එක් එක් සූත්‍රවල තැනින් තැන සඳහන් ඒ ගාථා එක තැනකට රැස්කොට ක්‍රමානුකූලව වර්ග බෙදා පසුකාලයක දී විකසිත කරන ලද සකස් කරන ලද ග්‍රන්ථය “ධම්මපද” නම් විය. සූත්‍ර පිටකයේ එන ඇතැම් ධර්ම කොටස් ගාථාවට නංවා ඒ ඒ සූත්‍රවලට ඇතුළත් කර ඇති අයුරු ත්‍රිපිටක පරිශීලනයේ දී අපට දැකිය හැකිය. අංගුත්තර නිකාය. සංයුක්ත නිකාය කියවන විට මෙය මැනවින් පැහැදිලි වේ. මේ අනුව ත්‍රිපිටකයේ එන සුහද ඉගැන්වීම් ගාථාවට නගා ධම්මපදයට ඇතුළත් කරන්නට ඇත. එකල සඬ්ඝ සමාජයට විවිධ පළාත්වලින්, විවිධ කුලවලින් පැමිණ පැවිදි වූ අය වූහ. ඒ ඒ භික්ෂූන්ට තම තමන්ගේ භාෂාවලින් රචිත හා කුල ප්‍රවේණිවලින් එන සුභාෂිත පද මතක තිබී, සමාජ සුභසිද්ධියට ඉවහල් වන ඒවා ද ගාථා වශයෙන් ඇතුළත් වන්නට ඇත. ගිහි ජීවිතයේ විවිධ කම්කටොළුවලින් දුක් පීඩා විඳි අය පැවිදිවීමෙන් පසුව සැනසිල්ල ලබා, අධ්‍යාත්මික සුවය පිළිබඳව ප්‍රකාශ කරන ගාථා ද ඇත. ජෛනයන්ට, බමුණන්ට කෙළින්ම පිළිතුරු දුන් හා ඔවුන් උපහාසයට ලක්කල ගාථා ධම්මපදයේ තිබේ. මේ අන්දමට විකසිත වූ ගාථාවලින් යුත් ධම්මපදයෙන් සැබෑ වූ තාත්වික වූ ජීවිත විවරණයක් එළි දක්වයි. </p>
        <p>ධම්මපදය සංග්‍රහ කිරීමේ දී විශේෂයෙන් යොමු වී ඇත්තේ ගිහි සමාජය පිළිබඳවයි. එහෙත් ඒ සිංහල බෞද්ධ ගිහි සමාජය නම් නොවේ. ජාති ආගම් කුල පළාත්, රට, සුදු කළු, පන්ති, ආදී කිසිදු භේදයකින් තොර සමස්ත ලෝක ගිහි සමාජයයි. මේ අනුව ධම්මපදයේ මුඛ්‍ය උද්දේසය මුළු ලෝකයටම සාධාරණ විශ්වානු කම්පිත අදහස් ප්‍රචාරය කිරීමයි. ආගම් හෙළා දැකීමක් හෝ අනවශ්‍ය පරිදි තම ආගම හුවා දැක්වීමක් හෝ එහි නැත. ඉන්ද්‍රිය දමනය, ආත්ම සංයමය, පරෝපකාරය, කරුණාව, වැනි අලෞකික දහම් ධම්මපදයේ ආදර්ශයයි. මේ අනුව විමසන විට ධම්මපදය සමාජවාදය පිළිබඳ ප්‍රතිනිධි ග්‍රන්ථයකි. </p>
        <p>එවැනි සම්භාවනීය ධම්මපද පාලියේ එන සෑම ගාථාවකම නිධානය, එම ගාථාව දේශනා කිරීමට ප්‍රස්තුත වූ කාරණය ගාථාවේ පද වර්ණනාත්මකව විස්තර කිරීම. ඒ ගාථාව හා අදාළ ධර්මය දේශනා කිරීමෙන් ලද ප්‍රතිඵලය ආදී මේ සියල්ලක්ම විස්තර කරමින් ලියන ලද ග්‍රන්ථය ධම්මපදට්ඨ කථාව නම් වේ. </p>
        <p>මේ ධම්මපදට්ඨ කථාව ඇසුරෙන් විශාල ග්‍රන්ථ සංඛ්‍යාවක් පරිවාර ග්‍රන්ථ වශයෙන් සිංහල සාහිත්‍ය පෝෂණය කරමින් එදත් බිහිවී ඇත. අදත් බිහිවෙමින් පවතී. මේවා අතුරෙන් සද්ධර්ම රත්නාවලිය, (ධර්මසේන හිමි) සලමෙවන් අබා කසුප් මහරජුගේ දම්පියා අටුවා ගැටපදය, අර්ථ කථාව අනුගමනය කරමින් ලියන ලද ධර්මපද පුරාණ සන්නය සද්ධර්ම කෞමුදී නම් ධම්මපද සන්නය ආදිය සම්භාවනීයය. </p>
        <p>ධම්මපදය ඒ ඒ ගාථාවලින් දැක්වෙන දර්ශනයට අනුව වර්ග 26 කට බෙදා ඇත. </p>
        <ol>
            <li>යමක වර්ගයෙන්, හොඳ නරක සංකල්පය ප්‍රස්තුත කර ගනිමින් සනාතනදහමක් ඉදිරිපත් කෙරේ. මෙහි එන උපදේශයන් යුගල වශයෙන් දැක්වේ.</li>
            <li>අප්‍රමාද වර්ගයෙන්, අප්‍රමාදයට ප්‍රශංසා හා ප්‍රමාදයට නින්දා කර ඇත. </li>
            <li>චිත්ත වර්ගයෙන්, සිතේ දමනය සංවරය ගැන විස්තර වේ. </li>
            <li>ප්‍රප්ඵ වර්ගයෙන්, මල අරමුණ සේ තබාගෙන නෛතික උපදෙස් ඉදිරිපත් කෙරේ. </li>
            <li>බාලවර්ගයේ, මෝඩයන්ගේ ලක්ෂණ දක්වමින්. මෝඩයාට සසර දිග බව දක්වයි. මෙහි සංසාරික උන්නතිය හා පරමාර්ථ මාර්ගයේ වෙනස දක්වමින් ලාභය අනිකකි, නිවන්මග අනිකකි යන්න දක්වා ඇත.</li>
            <li>පණ්ඩිත වර්ගයේ, වාස්තවික පණ්ඩිතයන්ගේ ලක්ෂණ දක්වා ඇත.</li>
            <li>අරහන්ත වර්ගයේ, ඉතාමත් සුන්දර වූ කාව්‍ය භාෂාවෙන් රහතුන්ගේ ලක්ෂණ දක්වයි. </li>
            <li>සහස්ස වර්ගයේ, මූල භාවනාව වන්නේ අනර්ථ පදයෙන් දහසක් දේ අසනවාට වඩා යමක් අසා වූපසමයක්, නිවීමක් වෙයි නම් ඒ ගාථා පදය උතුම්බවයි.</li>
            <li>පාප වර්ගය, පින් කිරීමෙහි යුහුසුළු විය යුතු බව.</li>
            <li>දණ්ඩ වර්ගය, හැම දෙනෙකුම දඬුවමට බිය බව. අනුන් ද තමා මෙන් සලකා අනුන් නොපෙළිය යුතු බව උගන්වයි. </li>
            <li>ජරා වර්ගය, වෘද්ධ අවස්ථාවේ ඇතිවන දුක්වල දර්ශනය දක්වා. තරුණ වියේ දී ධනය ඉපදවිය යුතු බව.</li>
            <li>අත්ත වර්ගය, අනුන්ට අවවාද දෙන්නට පෙර තමන් යහපත් විය යුතු බව දක්වයි.</li>
            <li>ලෝක වර්ගය, ලෝකය පිළිබඳ උපදෙස් ඇතුළත් වේ. </li>
            <li>බුද්ධ වර්ගය, බුදුවරුන්ගේ ශ්‍රේෂ්ඨත්වය දක්වයි. </li>
            <li>සුඛ වර්ගය, වෛර නො කරන අය සුවසේ ජීවත්වන බව, හා බඩගින්න ප්‍රධානතම රෝගය බව ද දක්වා ඇත.</li>
            <li>ප්‍රිය වර්ගය, යමෙක් ප්‍රිය වී නම් ඒ ප්‍රමාණයටම දුක් සහිත වන බව දක්වයි. </li>
            <li>ක්‍රෝධ වර්ගය, ක්‍රෝධ නො කිරීමෙන්ම ක්‍රෝධය ජයගතහැකි බව දක්වයි. </li>
            <li>මල වර්ගය, අවිද්‍යාව සියල්ලන්ටම වඩා කිළුට බව දක්වයි. </li>
            <li>ධර්මස්ථ වර්ගය, ධර්මිෂ්ඨ ජීවිතයක ස්වරූපය දක්වයි. </li>
            <li>මග්ග වර්ගය, නිර්වාණගාමී ප්‍රතිපදාව දක්වා නිවණම උතුම් බව දැක්වෙයි.</li>
            <li>ප්‍රකීර්ණක වර්ගය, අනුන්ට දුක් දීමෙන් තමන්ට සුවයක් නොලැබෙන බව හා පැවිද්ද දුෂ්කර බව. </li>
            <li>නිරය වර්ගය, වරදවා ගන්නා ලද කුසතණ පත් තමාගේ අතම කපන්නා සේ දුසිල් මහණුන් ද නිරයටම යන බව දක්වයි.</li>
            <li>නාග වර්ගය, යුදට වන් ඇතෙකු සේ ඉවසිය යුතු බව අනුවණයාගේ සහයෙන් තොර හුදෙකලා වාසය සුදුසු බව දක්වයි. </li>
            <li>තණ්හා වර්ගය, තෘෂ්ණාවේ ආදීනව, අපේක්ෂාවෙන් දුරුකළයුතු බව උගන්වයි.</li>
            <li>භික්ෂු වර්ගය, සංවර වීම, මෛත්‍රී වැඩීම ආදී වශයෙන් භික්ෂූන්ගේ දිවි පෙවෙතට අදාළ කරුණු දක්වයි.</li>
            <li>බ්‍රාහ්මණ වර්ගය, නියම බමුණා කවරෙක් ද, ජාතියෙන් ගෝත්‍රයෙන් බමුණෙකු නොවන බව ද දැක්වේ.</li>
        </ol>
        <p>මේ විස්තර අනුව ධම්මපදයේ වර්ග බෙදීමේ යම්කිසි ක්‍රමානුකූල බවක් දක්නට ලැබෙන අතර දහම් කරුණු ඉදිරිපත් කිරීමේ දී, විෂය කරුණු අනුව වර්ගයක් වෙන්කර ඇති අතර මූලික තේමාවන්ට අනුව වර්ගයන්ට නම් යොදා තිබේ.</p>
        <p>බුදුන් වහන්සේ හා සම කාලයෙහි ශාස්තෲවරුන් හය දෙනෙක් ඉන්දියාවේ විසූ බවත්, ඒ ෂට් ශාස්තෲවරුන්ගේ ෂට් දර්ශන පිළිබඳ විස්තර විවේචනත් බ්‍රහ්මජාල සූත්‍ර වැනි සූත්‍රවල දැක්වේ. එහෙත් ධම්මපදය බලනවිට පැහැදිලි වන්නේ නිඝණ්ඨනාථ පුත්තගේ ජෛන ශාසනය පිළිබඳව - (දණ්ඩවග්ග) මක්ඛලී ගෝසාල නිසා ප්‍රකට වූ ආජීවක ශාසනය පිළිබඳව - (බාලවග්ගය) ධම්මපදයේ සඳහන් ව ඇති බවයි. .............. සාංඛ්‍ය, දර්ශනය ගැන කිසිත් නැති තරම්ය. ධම්මපදයේ වර්ග අතුරෙන් දිගම වර්ගය “බ්‍රාහ්මණ” වර්ගයයි. බ්‍රාහ්මණ වර්ගයෙන් බ්‍රාහ්මණ යන්නට පවත්නා ප්‍රකට අර්ථය නොව, වෙනත් අර්ථයක් ධම්මපදය මගින් ලැබේ. බ්‍රාහ්මණයෝ ඉන්දියාවේත්, ලංකාවේත්, මහත් කරදරකාරී පිරිසක් වශයෙන් සිටියහ. ඒ බමුණන් දේශනා කළ බමුණු මත තවමත් ලංකා සමාජයේ ද, ව්‍යවහාරික බුදු දහමේ ද පවතී. ධම්මපදය තුළින් නියම භික්ෂූන් වහන්සේ ලෝකයාට හඳුන්වා දෙයි. “අඤ්ඤාභිලාභූපනිසා අඤ්ඤා නිබ්බාණ ගාමිනී”  යන්න ධම්මපදයේ සඳහන් අටුවාව හා පෙළ මැනවින් සංසන්දනය කරමින් කරන ධර්ම දේශනාව භික්ෂුවගේ සුදුසුකම් මනින උසස් ලක්ෂණයක් හැටියට භික්ඛු වර්ගයේ සඳහන් කර ඇත.</p>
        <p>මානව සමාජයේ මිනිසුන් තුළ පවත්නා කාමය ගුණමකු කම, කුහක කම, ඊර්ෂ්‍යාව, ආදී දුර්ගුණයන්ට අහිංසක ලෙස පහර දෙමින් ඉදිරිපත් කරන වස්තූන් නූතන කෙටිකථා වස්තුන්ට වඩා රසවත්ය. ඒ අතින් ධම්මපදට්ඨ කථාව උදාරතර සාහිත්‍ය කෘතියකි. බුදුරදුන් සමාජය දෙස බැලු සාමාජික දෘෂ්ටිය කෙබඳු වන්නේදැයි මෙම කථාවලින් මැනවින් පිළිඹිඹු වේ. භාරතීය සමාජයේ බමුණු ආධිපත්‍ය තුළින් හෙම්බත්ව සිටි ජනතාවට ඒ සීමා පවුරු බිඳ දමමින් ජීවිතය නගා සිටුවීමට ගත් ප්‍රයන්තය ද මේ කථා තුළින් දියවැළක් මෙන් ගලා යයි. බුදුන් දවස සමාජ පන්ති අරගලයන් නිසා අසරණ තත්ත්වයට පත්වූවන්ට කාමයෙන් රාගයෙන්, ද්වේෂයෙන් මෝහයෙන්, ඊර්ෂ්‍යාවෙන්, මුසපත් වූ රජුන්, ඇමතියන්, විනිසකරුවන්, බමුණන්, වැනි පුද්ගලයින්ට නිසි මග දක්වා තිබීම මෙහි වැදගත්ය. </p>
        <p>සමස්ත ලෝක බෞද්ධයින්ගේ අත් පොතක් වන ධම්මපදය ලෝකයේ සෙසු භාෂාවන්ට පරිවර්තනය වූ ආකාරය පිළිබඳව අවධානය යොමු කිරීම සුදුසුය.</p>
        <p>ක්‍රි.ව. 2 වන ශතකයේ දී ක්‍රිස්තියානි සාහිත්‍යයේ ශාන්ත ලුක්ගේ ශුභාරංචිය පොතේ ධම්මපදයේ එන ගාථා කීපයක ඡායානුවාද තිබේ. ක්‍රිස්තු දර්ශනයක් වූ බැසලයිඩ්ස් දර්ශනයේ ජීවිතයක ප්‍රධාන ලක්ෂණය දුක බවත්, පෞද්ගලිකත්වය හා පුනරුප්පත්තිය. පංච ස්කන්ධය තුළ පවත්නා බවත් සඳහන් කරයි.</p>
        <p>ධම්මපදය පිළිබඳව කතෝලික පූජකවරයෙකු විසින් ලියන ලද ශාස්ත්‍රීය ලිපියක් 1840 දී “දප්‍රෙන්ඩ්” සඟරාවේ පළ වී ඇත. ඒ පූජකවරයා ජෝන් ශොගර්ලි නම් විය.</p>
        <p>1855 දී ධම්මපදය ලතින් භාෂාවට පරිවර්තනය කර ඇත. එය කරන ලද්දේ මීතායෙල් මීගෝ පවුස් බෝල් නම් ඩෙනිස් ජාතිකයෙකු විසිනි. මේ සිදුවීම නිසා ධම්මපදය පිළිබඳව ජර්මනියේ උනන්දුවක් ඇතිවිය. ඇල්බට් චේබර් මහාචාර්ය තුමා 1860 දී ධම්මපදයේ අනුවාදයක් ජර්මන් බසින් ලියා ඇත. 1871 දී රොබට් සීසර් වයිල්ඩ්ස් නම් පඬිවරයා ධම්මපදය පිළිබඳව ශාස්ත්‍රීය සංග්‍රහයක් කර ඇත. 1871, 1882 කාලයේ දී ධම්මපදය ඇමරිකාවේ දී ප්‍රකාශයට පත්විය. 1872 දී මැක්ස් මුලර් පඬිවරයා අතින් ධම්මපදයේ වටිනා අනුවාදයක් ඉංග්‍රීසියෙන් පළවිය. 1878 දී සැමුවෙල් බිල් නමැති ක්‍රිස්තියානි පූජකතුමා අතින් චීන ධම්මපදය ආශ්‍රයෙන් ඉංග්‍රීසි බසින් අනුවාදයක් ලියැවිණි මේ අනුව ජර්මනිය, ඇමරිකාව එංගලන්තය ආදී රටවල ධම්මපදය ප්‍රචාරය වීමෙන් පසුව 1878 ධම්මපදය පිළිබඳ වැදගත් අධ්‍යයනයක් ප්‍රංශ බසින් සිදුවිය. පෙර්නොන්ද හියූ ශූරීන් විසින් හැඳින්වීමක් හා විස්තර සහිත ධම්මපදයක් ප්‍රංශ භාෂාවෙන් 1878 දී නිකුත් විය. ප්‍රංශය හැරුණු විට බෙල්ජියම. ස්විට්සර්ලන්තය කැනඩාව ආදී රටවල මෙය ප්‍රචාරය විය. 1881 දී ධම්මපදය ඉංග්‍රීසි භාෂාවට නැවත පරිවර්තනය විය. මේ අනුවාදය ජේමිස් ග්‍රේ නමැති භාරතීය විද්‍යාඥයා විසින් පරිවර්තනය කර ඇත. 1898 දී, එන්. අයි. හෙරසමොස් ශූරීන් විසින් ධම්මපදය රුසියන් බසට පරිවර්තනය කරන ලදී. 1902 දී ඇමරිකානු විද්වතෙකු වූ ඒ. ජේ එම්. මන්ම්ජ්‍ විසින් ධම්මපද අනුවාදයක් ඉංග්‍රීසි බසින් පළකරන ලදී. ඉතාලි ජාතක භාරතීය විද්‍යාඥයන් ධම්මපදය පිළිබඳව අවධාරණය යොමු කරන ලදුව ධම්මපද අනුවාදයත් නැවත ඉතාලි බසින් 1908 දී නිකුත් වී ඇත. වී.ඊ. පවුලෝනි නමැති ඉතාලි ජාතික පඬිවරයා ධම්මපදය ඉංග්‍රීසි කවියෙන් ඉදිරිපත් කර තිබේ. බෞද්ධ ගීතිකා නමින් එය ප්‍රචාරය විය. 1920 දී හාන්ස් මූෂ් නමැති වියතා පස්වන වතාවටත් ධම්මපදය ජර්මන් බසට පරිවර්තනය කර ඇත. මේ වනවිට ධම්මපදය හින්දි, බෙන්ගාලි මරාට්, දෙමළ ආදී භාෂාවන්ට පරිවර්තනය කර තිබේ. චීන ධම්මපදය අපේ පාලි ධම්මපදයට වඩා වර්ග කීපයක වැඩියෙන් ඇත. එහි වර්ග 39 ක් වෙති. ගාථා 752 කි. වර්ගවල නම් බොහෝසෙයින් පාලි ධම්මපදය හා සමානය. මේ අතර ප්‍රාකෘත ධම්මපදයක් ද තිබී ඇත.</p>
        <p>මේ අන්දමට ලෝකයේ විවිධ භාෂාවන්ට ධම්මපදයේ අනුවාද ඇති වී හැම ජාතියකගේම වර්ගයකගේම, ගෞරවාදරයට පාත්‍ර වී ඇත්තේ ධම්මපදයේ පවත්නා සබ්බසත්ත හිතවාදය නිසාම බව පැහැදිලිය. </p>
        <p>ධම්මපදය ළයාන්විතව ගයනා කළ හැකි ගාථා සමූහයකින් සංයුක්ත වේ. තථාගතයන් ධර්මාණ කාලයේදීත් තෙරවරුන් ගාථා කටපාඩම් කර සජ්ඣායනා කළ අයුරු සූත්‍ර පිටකයෙන් පැහැදිලි වෙයි. සංයුක්ත නිකායේ පියඬ්කර සූත්‍රයේ මෙයට කදිම උදාහරණයක් එයි. සැවැත්නුවර ජේතවනාරාමයේ එක් උදෑසනක අනුරුද්ධ හිමියන් ධර්මපද ගාථා සජ්ඣායනා කරද්දී, යකින්නක් ඒ ගාථා ගායනය අසා සිටි බවත්, යකින්නගේ දරුවා හඬන විට යකින්න විසින් එය නැවැත්වූ බවත්, දහම් පදයක් දැන එය පිළිපදිමු නම් එය තමන්ට හිත පිණිස පවතින බව ඇය කියූ බවත් ඒ විස්තරයේ සඳහන් වේ. සුත්ත නිපාතයේ අට්ඨක වර්ගයේ සඳහන් වන්නේ තථාගතයන්ගේ ශිෂ්‍යයෙකු විසින් උන්වහන්සේ ඉදිරිපිටදීම ගාථා සජ්ඣායනා කළ බවයි. සංයුක්ත නිකායේ සජ්ඣාය සූත්‍රයේ ද එක්තරා භික්ෂුවක් ධර්මපද ගාථා කටපාඩම් කරමින් සිටි බව දැක්වේ. අංගුත්තර නිකායෙන් හෙළි වන්නේ සප්පීන නැතහොත් සප්පීතිකා ගංතෙර පිහිටි පරිබ්‍රාජිකාරාමයක දී පරිබ්‍රාජිකාවන් පිරිසකට තථාගතයන් ධර්මපද ගාථා දේශනා කළ බවයි. මේ තත්ත්වය අද ද පවතී. ධම්මපදය වනපොත් කිරීම ශ්‍රී ලංකාව, කාම්බෝජ, සියම, බුරුමය ආදී රටවල අද ද පවතී. කුල දරුවෙකු පැවිදි කිරීමේදී ඔහුට ධම්මපදය පාඩම් කරවීම සිරිතකි. පොළොන්නරු දඹදෙණි කතිකාවත්වල මෙය කතිකාවකි. නීතියකි.</p>
        <p>මෙසේ ගායනා කරමින් උගත් ධර්මපද ගාථාවලට ක්‍රි.ව. 5 වැනි සියවසේ දී මහානාම රජු දවස බුද්ධඝෝෂ තෙරණුවෝ පාලි ධම්මපදට්ඨ කථා නම් අටුවා ග්‍රන්ථ කළහ. මේ බුද්ධඝෝෂ සාමීන් කළ ධම්මපදට්ඨ කථාවේ කථා 299 කි. ඒ කථාවල අංග අටක් ඇත. ගාථා නිද්දේස පුද්ගල නිද්දේස, පච්චුප්පන්න වත්ථු ගාථා අටුවාව, සංඛේපය අතීත වත්ථු හා සමෝධානය ඒ අටයි. මහාකාව්‍ය ලක්ෂණ අනුව ධම්මපදට්ඨ කථාව චම්පු කාව්‍යයකි. ආඛ්‍යායිකා ගද්‍යමය කෘතියක් ලෙසද දැක්වේ.</p>
        <p>නොයෙක් ශත වර්ෂවල විසූ පැරණි කවීන් කියන ලද ගයන ලද කාව්‍ය බටහිර විචාරකයන් හඳුන්වන්නේ විකසිත මහා කාව්‍ය නමිනි. අපේ ධම්මපදය ද ඒ අනුව විකසිත මහා කාව්‍යකි.</p>
        <p>පාලි ධම්මපදට්ඨ කථාව පාලියෙන් ලිවීමෙන් පසුව සිංහලයට පරිවර්තනය වන්නේ පාලි අට්ඨකථා සිංහලයට පරිවර්තනය කිරීමේ ව්‍යාපෘතිය යටතේය. අටුවාව සිංහලෙන් කියවන්නට ලැබෙන ප්‍රථම අවස්ථාව මෙය වේ. ඒ අනුව පාලි ධම්මපදට්ඨ කථාවේ සිංහල පරිවර්තනය පරිශීලනය කරමින් මෙලොව යහපත් සාධු සමාජයක් බිහි කිරීමට ද, පරලොව සුගතිගාමී වීමටද අවස්ථාව උදා වනු ඇත.</p>
        <p>
            <strong>ලක්ෂපතියේ සමාධි මෙහෙණිය</strong>
        </p>
        <p>
            <strong>බී.ඒ. ගෞරව - පේරාදෙණිය.</strong>
        </p>
        <p></p>
        <p>
            <strong>පටුන </strong>
        </p>
        <p>
            <strong>10 වැනි දණ්ඩ වර්ගය </strong>
        </p>
        <p>10.1	සවග මහණුන්ගේ 			කථා පුවත</p>
        <p>10.2	සවග මහණුන් පිළිබඳ දෙවන		කථා පුවත</p>
        <p>10.3	බොහෝ කුමාරවරුන්ගේ 		කථා පුවත</p>
        <p>10.4	කුණ්ඩධාන තෙරුන්ගේ   		කථා පුවත</p>
        <p>10.5	විසාඛා ආදී උපාසිකාවන්ගේ 		කථා පුවත</p>
        <p>10.6	අජගර ප්‍රේතයාගේ 			කථා පුවත</p>
        <p>10.7 	මහමුගලන් තෙරුන්ගේ 		කථා පුවත</p>
        <p>10.8	බහුභාණ්ඩික තෙරුන්ගේ 		කථා පුවත</p>
        <p>10.9	සන්තති මහ ඇමතිගේ 		කථා පුවත</p>
        <p>10.10	පිලෝතික තෙරුන්ගේ 		කථා පුවත</p>
        <p>10.11	සුඛ සාමණෙර 			කථා පුවත</p>
        <p>
            <strong>11 වැනි ජරා වර්ගය </strong>
        </p>
        <p>11.1 	විශාකාවගේ සහයිකාවන්ගේ 		කථා පුවත</p>
        <p>11.2	සිරිමාවගේ 				කථා පුවත</p>
        <p>11.3	උත්තරී තෙරණියගේ 			කථා පුවත </p>
        <p>11.4	අධිමානක භික්ෂූන්ගේ 		කථා පුවත</p>
        <p>11.5	ජනපදකල්‍යාණි, රූපනන්දා </p>
        <p>		     - තෙරණියගේ 		කථා පුවත</p>
        <p>11.6 	මල්ලිකා දේවියගේ 			කථා පුවත</p>
        <p>11.7	ලාළුදායි තෙරුන්ගේ 			කථා පුවත</p>
        <p>11.8	ආනන්ද තෙරුන්ගේ</p>
        <p>	උදානගාථා ඇතුළත් 			කථා පුවත</p>
        <p>11.9	මහාධන සිටු පුත්‍රයාගේ 		කථා පුවත</p>
        <p>
            <strong>12. වැනි අත්ත වර්ගය </strong>
        </p>
        <p>12.1 	බෝධිරාජ කුමාරයාගේ 		කථා පුවත</p>
        <p>12.2	උපනන්ද ශාක්‍ය පුත්‍රයාගේ 		කථා පුවත</p>
        <p>12.3 	පධානික තිස්ස තෙරුණ්ගේ 		කථා පුවත</p>
        <p>12.4	කුමාර කස්සප	මාතාවගේ 		කථා පුවත</p>
        <p>12.5   මහා කාල උපාසකතුමාගේ 		කථා පුවත</p>
        <p>12.6	දේවදත්තගේ 				කථා පුවත</p>
        <p>12.7	සංඝයා භේදයට උත්සහ </p>
        <p>		    -දැරීම පිළිබඳ 		කථා පුවත</p>
        <p>12.8 	කාල තෙරුන්ගේ 			කථා පුවත</p>
        <p>12.9  	චූලකාල උපාසකතුමාගේ 		කථා පුවත</p>
        <p>12.10	අත්තදන්ථ තෙරුන්ගේ 		කථා පුවත</p>
        <p>
            <strong>13 වැනි ලෝකවර්ගය </strong>
        </p>
        <p>13.1 	එක්තරා ළමා භික්ෂුවකගේ 		කථා පුවත</p>
        <p>13.2	සුද්ධෝදන රජතුමාගේ 		කථා පුවත</p>
        <p>13.3	පන්සියයක් විපස්සක භික්ෂූන්ගේ 	කථා පුවත</p>
        <p>13.4	අභයරාජ කුමාරයාගේ 		කථා පුවත</p>
        <p>13.5	සම්මුඤ්ජනී තෙරුන්ගේ 		කථා පුවත</p>
        <p>13.6	අංගුලිමාල තෙරුන්ගේ 		කථා පුවත</p>
        <p>13.7	සන්නාලි දියණිය පිළිබඳ 		කථා පුවත</p>
        <p>13.8	භික්ෂූන් තිහකගේ 			කථා පුවත</p>
        <p>13.9	චිඤ්චිමානවිකාවගේ 			කථා පුවත</p>
        <p>13.10	අසදෘශ මහා දානයේ 			කථා පුවත</p>
        <p>13.11 	කාලනම් අනේපිඬු සිටුතුමාගේ</p>
        <p>	                    -පුත්‍රයාගේ	කථා පුවත</p>
        <p>
            <strong>14. වැනි බුද්ධ වර්ගය</strong>
        </p>
        <p>14.1   මාර දූවරුන්ගේ 			කථා පුවත</p>
        <p>14.2	යමක ප්‍රාතිහාර්යයේ			කථා පුවත</p>
        <p>14.3	ඒරකපත්ත නා රාජුගේ 		කථා පුවත</p>
        <p>14.4	ආනන්ද තෙරුන්ගේ 			කථා පුවත</p>
        <p>14.5	අනභිරත භික්ෂූන්ගේ 			කථා පුවත</p>
        <p>14.6	අග්ගිදත්ත බ්‍රාහ්මණයාගේ 		කථා පුවත</p>
        <p>14.7	ආනන්ද තෙරුන් </p>
        <p>	-අසන ලද ප්‍රශ්න පිළිබඳ 		කථා පුවත</p>
        <p>14.8  	බොහෝ භික්ෂූන්ගේ 			කථා පුවත</p>
        <p>14.9	කස්සප බුදු රදුන්ගේ රත්තරං</p>
        <p>	-චෛත්‍ය පිළිබඳ 			කථා පුවත</p>
        <p>
            <strong>15 වැනි සුඛ වර්ගය </strong>
        </p>
        <p>15.1 	ඤාතීන්ගේ කලහය සංසිදුවන 	කථා පුවත</p>
        <p>15.2	මාරයාගේ 				කථා පුවත</p>
        <p>15.3	කොසොල් රජුගේ පරාජයේ 		කථා පුවත</p>
        <p>15.4	එක්තරා කුල දැරියකගේ 		කථා පුවත</p>
        <p>15.5	එක්තරා උපාසකයෙකුගේ 		කථා පුවත</p>
        <p>15.6	පසේ නදී කොසොල් රජුගේ 		කථා පුවත</p>
        <p>15.7	එක්තරා භික්ෂුවකගේ 			කථා පුවත</p>
        <p>15.8 	සක්‍රදේවරාජයාගේ 			කථා පුවත</p>
        <p>
            <strong>16 වැනි පිය වර්ගය </strong>
        </p>
        <p>16.1 	භික්ෂූන් තිදෙනෙකුගේ 		කථා පුවත</p>
        <p>16.2 	එක්තරා කෙළඹියකුගේ 		කථා පුවත</p>
        <p>16.3 	විසාකාවගේ 				කථා පුවත</p>
        <p>16.4	ලිච්ඡවින්ගේ 				කථා පුවත</p>
        <p>16.5	අනිත්ථිගන්ධ කුමාරයාගේ 		කථා පුවත</p>
        <p>16.6	එක්තරා බ්‍රාහ්මණයෙකුගේ 		කථා පුවත</p>
        <p>16.7	පන්සියයක් දරුවන්ගේ 		කථා පුවත</p>
        <p>16.8 	අනාගාමී තෙරුන්ගේ 			කථා පුවත</p>
        <p>16.9	නන්දියගේ 				කථා පුවත</p>
        <p>
            <strong>17. වැනි ක්‍රෝධ වර්ගය </strong>
        </p>
        <p>17.1	රෝහිණියගේ 				කථා පුවත</p>
        <p>17.2 	එක්තරා භික්ෂුවකගේ 			කථා පුවත</p>
        <p>17.3 	උත්තරාවගේ 				කථා පුවත</p>
        <p>17.4	මහමුගලන් තෙරුන් විමසන ලද </p>
        <p>	ප්‍රශ්න පිළිබඳ 				කථා පුවත </p>
        <p>17.5	සාකේත බ්‍රාහ්මණයාගේ 		කථා පුවත</p>
        <p>17.6	පුණ්ණාවගේ 				කථා පුවත</p>
        <p>17.7	අතුල උපාසකයාගේ 			කථා පුවත</p>
        <p>17.8	ජබ්බග්ගිය භික්ෂූන්ගේ 		කථා පුවත</p>
        <p>
            <strong>18 වැනි මල වර්ගය</strong>
        </p>
        <p>18.1	ගවඝාතක පුත්‍රයාගේ 			කථා පුවත</p>
        <p>18.2 	එක්තරා බ්‍රාහ්මණයෙකුගේ 		කථා පුවත</p>
        <p>18.3	තිස්ස තෙරුන්ගේ 			කථා පුවත</p>
        <p>18.4	ලාළුදායි තෙරුන්ගේ 			කථා පුවත</p>
        <p>18.5 	එක්තරා කුලපුත්‍රයෙකුගේ		කථා පුවත</p>
        <p>18.6	සැරියුත් තෙරුන්ගේ </p>
        <p>	අන්තෙවාසිකගේ 			කථා පුවත</p>
        <p>18.7	පන්සියයක් උපාසකවරුන්ගේ 	කථා පුවත</p>
        <p>18.8	තිස්ස දරුවාගේ 			කථා පුවත</p>
        <p>18.9	උපාසකයන් පස්දෙනෙකුගේ 		කථා පුවත</p>
        <p>18.10	මෙණ්ඩක සිටුවරයාගේ 		කථා පුවත</p>
        <p>18.11	උජ්ඣානසඤ්ඤී නම් තෙරුන්ගේ 	කථා පුවත</p>
        <p>18.12	සුභද්‍ර පරිබ්‍රාජකයාගේ 			කථා පුවත</p>
        <p>
            <strong>19 වැනි ධර්මස්ථ වර්ගය</strong>
        </p>
        <p>19.1 	විනිච්ඡය මහ ඇමැතියන්ගේ 		කථා පුවත</p>
        <p>19.2	ෂට්වාර්ගික භික්ෂූන්ගේ 		කථා පුවත</p>
        <p>19.3	එක් උදානයක් පැවසු</p>
        <p>	රහත් තෙරකගේ 			කථා පුවත </p>
        <p>19.4	ලකුණ්ටක භද්දිය තෙරුන්ගේ 	කථා පුවත</p>
        <p>19.5	බොහෝ භික්ෂූන්ගේ 			කථා පුවත</p>
        <p>19.6	හත්ථකගේ 				කථා පුවත</p>
        <p>19.7	එක්තරා බ්‍රාහ්මණයෙකුගේ 		කථා පුවත</p>
        <p>19.8	තීර්ථකයින්ගේ 			කථා පුවත</p>
        <p>19.9	බාලිසිකගේ 				කථා පුවත</p>
        <p>19.10	බොහෝ භික්ෂූන්ගේ 			කථා පුවත</p>
        <p>
            <strong>20 වැනි මග්ග වර්ගය </strong>
        </p>
        <p>20.1 	පන්සියයක් භික්ෂූන්ගේ 		කථා පුවත</p>
        <p>20.2	අනිත්‍ය ලක්ෂණ පිළිබඳ 		කථා පුවත</p>
        <p>20.3	දුක ලක්ෂණ පිළිබඳ			කථා පුවත</p>
        <p>20.4	අනාත්ම ලක්ෂණ පිළිබඳ		කථා පුවත</p>
        <p>20.5	පධාන කම්මික තිස්ස තෙරුන්ගේ 	කථා පුවත</p>
        <p>20.6	ඌරු ප්‍රේතයාගේ 			කථා පුවත</p>
        <p>20.7	පොඨිල තෙරුන්ගේ 			කථා පුවත</p>
        <p>20.8	මහළු තෙරුන්ගේ			කථා පුවත</p>
        <p>20.9	රන්කාර තෙරුන්ගේ 			කථා පුවත</p>
        <p>20.10	මහාධන වෙළෙන්දාගේ 		කථා පුවත</p>
        <p>20.11	කිසාගොතමීගේ 			කථා පුවත</p>
        <p>20.12	පටාචාරාවගේ 			කථා පුවත</p>
        <p>
            <strong>21 වැනි ප්‍රකීර්ණක වර්ගය</strong>
        </p>
        <p>21.1	ගංගා රෝහණ 			කථා පුවත</p>
        <p>21.2	කිකිළි බිත්තර කෑ තැනැත්තියගේ 	කථා පුවත</p>
        <p>21.3	භද්දිය භික්ෂූන්ගේ 			කථා පුවත</p>
        <p>21.4	ලකුණ්ටක භද්දිය භික්ෂුවකගේ 	කථා පුවත</p>
        <p>21.5	දර කරත්තකරුගේ පුත්‍රයාගේ 	කථා පුවත</p>
        <p>21.6	වජ්ජි පුත්තක භික්ෂුවගේ 		කථා පුවත</p>
        <p>21.7	චිත්ත ගෘහපතියාගේ 			කථා පුවත</p>
        <p>21.8	චුල සුභාද්‍රවගේ 			කථා පුවත</p>
        <p>21.9	එක් විහාරික භික්ෂුවකගේ 		කථා පුවත</p>
        <p>
            <strong>22 වැනි නිරය වර්ගය</strong>
        </p>
        <p>22.1	සුන්දරී පරිබ්‍රාජිකාවගේ 		කථා පුවත</p>
        <p>22.2	දුශ්චරිත විපාක විදින්නන්ගේ 		කථා පුවත</p>
        <p>22.3	වග්ගුමුදාතීරිය භික්ෂූන්ගේ 		කථා පුවත</p>
        <p>22.4.	ඛේමාවගේ 				කථා පුවත</p>
        <p>22.5	අකීකරු භික්ෂූවගේ 			කථා පුවත</p>
        <p>22.6	රේෂ්‍යාව ප්‍රකෘතිය කොටගත්</p>
        <p>	-ස්ත්‍රියගේ 				කථා පුවත</p>
        <p>22.7	බොහෝ ආගන්තුක භික්ෂූන්ගේ 	කථා පුවත</p>
        <p>22.8	නිගණ්ඨයන්ගේ 			කථා පුවත</p>
        <p>22.9	තීර්ථ ශ්‍රාවකයන්ගේ			කථා පුවත</p>
        <p>
            <strong>23 වැනි නාග වර්ගය </strong>
        </p>
        <p>23.1 	තමන් අරභයා කරන ලද 		කථා පුවත</p>
        <p>23.2	ඇතුන් හුරුපුරුදු (හීලෑ)</p>
        <p>	-කළ භික්ෂුවගේ 			කථා පුවත</p>
        <p>23.3	එක්තරා බමුණෙකුගේ පුතුගේ 	කථා පුවත</p>
        <p>23.4	පසේ නදී කොසොල් රජුගේ 		කථා පුවත</p>
        <p>23.5	සාණු සාමණේරයන්ගේ 		කථා පුවත</p>
        <p>23.6	බද්ධේරක ඇතාගේ 			කථා පුවත</p>
        <p>23.7	දිසාවැසී පන්සියයක් භික්ෂූන්ගේ 	කථා පුවත</p>
        <p>23.8	මාරයාගේ 				කථා පුවත</p>
        <p>
            <strong>24 වැනි තණ්හා වර්ගය</strong>
        </p>
        <p>24.1 	කපිල ඇමතිගේ 			කථා පුවත</p>
        <p>24.2 	ඊරි පැටියාගේ 			කථා පුවත</p>
        <p>24.3	එක් විබ්හන්තක භික්ෂුවගේ		කථා පුවත</p>
        <p>24.4	බන්ධනාගාරගේ 			කථා පුවත</p>
        <p>24.5	ඛේමා තෙරණියගේ			කථා පුවත</p>
        <p>24.6 	උග්ගසේන සිටුපුත්‍රයාගේ 		කථා පුවත</p>
        <p>24.7	කුඩා භික්ෂුවකගේ 			කථා පුවත</p>
        <p>24.8	මාරයාගේ 				කථා පුවත</p>
        <p>24.9	උපක ආජීවකයාගේ 			කථා පුවත</p>
        <p>24.10	සක්‍රයාගේ ප්‍රශ්න පිළිබඳ 		කථා පුවත</p>
        <p>24.11	පුත්‍රයන් නැති සිටුවරයාගේ 		කථා පුවත</p>
        <p>24.12 	අංකුරගේ 				කථා පුවත</p>
        <p>
            <strong>25 වැනි භික්ඛු වර්ගය</strong>
        </p>
        <p>25.1 	භික්ෂූන් පස්දෙනෙකුගේ 		කථා පුවත</p>
        <p>25.2	හංසයන් මැරූ භික්ෂුවගේ 		කථා පුවත</p>
        <p>25.3	කෝකාලික භික්ෂුවගේ 		කථා පුවත</p>
        <p>25.4	ධම්මාරාම තෙරුන්ගේ 		කථා පුවත</p>
        <p>25.5	විපක්ෂ සේවක භික්ෂුවගේ 		කථා පුවත</p>
        <p>25.6	පඤ්ච අගදායක බමුණාගේ 		කථා පුවත</p>
        <p>25.7	බොහෝ භික්ෂූන්ගේ 			කථා පුවත</p>
        <p>25.8	පන්සියයක් භික්ෂූන්ගේ 		කථා පුවත</p>
        <p>25.9	සන්තකය තෙරුන්ගේ			කථා පුවත</p>
        <p>25.10	නඟුල්කුල තෙරුන්ගේ 		කථා පුවත</p>
        <ul>
            <li>
                <ol>
                    <li>	වක්කලී තෙරුන්ගේ 			කථා පුවත</li>
                    <li>  සුමන සාමණේරයන්ගේ 		කථා පුවත</li>
                </ol>
            </li>
        </ul>
        <p>
            <strong>26 වැනි බ්‍රාහ්මණ වර්ගය</strong>
        </p>
        <p>26.1 	ප්‍රසාද බොහෝ ඇති </p>
        <p>	බ්‍රාහ්මණයාගේ 			කථා පුවත</p>
        <p>26.2 	බොහෝ භික්ෂූන්ගේ 			කථා පුවත</p>
        <p>26.3	මාරයාගේ 				කථා පුවත </p>
        <p>26.4 	එක්තරා බ්‍රාහ්මණයෙකුගේ 		කථා පුවත</p>
        <p>26.5	ආනන්ද තෙරුන්ගේ 			කථා පුවත</p>
        <p>26.6	එක්තරා බමුණු පැවිද්දෙකුගේ 	කථා පුවත</p>
        <p>26.7	සැරියුත් තෙරුන්ගේ 			කථා පුවත</p>
        <p>26.8	මහා ප්‍රජාපතී ගෝතමියගේ 		කථා පුවත</p>
        <p>26.9	සැරියුත් තෙරුන්ගේ 			කථා පුවත</p>
        <p>26.10	ජටිල බ්‍රාහ්මණයාගේ 			කථා පුවත</p>
        <p>26.11	කුහක බ්‍රාහ්මණයාගේ 			කථා පුවත</p>
        <p>26.12	කිසා ගෝතමියගේ 			කථා පුවත</p>
        <p>26.13	එක් බ්‍රාහ්මණයකුගේ 			කථා පුවත</p>
        <p>26.14	උග්ගසේනගේ 			කථා පුවත</p>
        <p>26.15	බ්‍රාහ්මණයන් දෙදෙනෙකුගේ 		කථා පුවත</p>
        <p>26.16	අක්‍රෝස භාරද්වාජගේ 		කථා පුවත</p>
        <p>26.17	සැරියුත් තෙරුන්ගේ 			කථා පුවත</p>
        <p>26.18	උප්පල වණ්ණා තෙරණියගේ 	කථා පුවත</p>
        <p>26.19	එක්තරා බ්‍රාහ්මණයකුගේ 		කථා පුවත</p>
        <p>26.20	ඛේමා තෙරණියගේ 			කථා පුවත</p>
        <p>26.21	පර්වතවාසී තිස්ස තෙරුන්ගේ 	කථා පුවත</p>
        <p>26.22	එක්තරා භික්ෂුවකගේ 			කථා පුවත</p>
        <p>26.23	සාමණේරයන් සතර නමකගේ 	කථා පුවත</p>
        <p>26.24	මහාපන්ථක තෙරුන්ගේ 		කථා පුවත</p>
        <p>26.25	පිළින්දිච්ඡ තෙරුන්ගේ		කථා පුවත</p>
        <p>26.26	එක්තරා තෙර නමකගේ 		කථා පුවත</p>
        <p>26.27 	සැරියුත් තෙරුන්ගේ 			කථා පුවත</p>
        <p>26.28	මහා මුගලන් තෙරුන්ගේ 		කථා පුවත</p>
        <p>26.29	රේවත තෙරුන්ගේ 			කථා පුවත</p>
        <p>26.30 	චන්ද්‍රාභ තෙරුන්ගේ 			කථා පුවත</p>
        <p>26.31	සීවලී තෙරුන්ගේ 			කථා පුවත</p>
        <p>26.32	සුන්දර සමුද්ද තෙරුන්ගේ 		කථා පුවත</p>
        <p>26.33	ජටිල සිටුවරයාගේ 			කථා පුවත</p>
        <p>26.34	ජෝතිය තෙරුන් පිළිබඳ 		කථා පුවත</p>
        <p>26.35	නටපුත්‍රයා පිළිබඳ 			කථා පුවත</p>
        <p>26.36	නටපුත්‍රයා පිළිබඳ 			කථා පුවත</p>
        <p>26.37	වංගීස තෙරුන් පිළිබඳ 		කථා පුවත</p>
        <p>26.38	ධම්මදින්නා තෙරණියගේ 		කථා පුවත</p>
        <p>26.39	අඞගුලිමාල තෙරුන්ගේ 		කථා පුවත</p>
        <p>26.40	දේවංගික බ්‍රාහ්මණයාගේ 		කථාපුවත</p>
    </div>
    <nav class="bottom">
        <a class="button prev" href="katha-105.html">කලින් කතාවට</a>
        <a class="button next" href="katha-107.html">ඊළඟ කතාවට</a>
    </nav>
    </div>
    <div id="content-about" style="font-size: 14px; padding: 10px; text-align: center; background-color: beige;">
        ධර්ම දානය පිණිස බෙදාහැරීමට <i class="material-icons">link</i> link එකක් copy කර ගැනීම සඳහා <i class="material-icons">share</i> මත click කරන්න.
    </div>
    <div id="toast"></div>
    <script src="common/jquery-3.3.1.slim.min.js"></script>
    <script src="common/clipboard.min.js"></script>
    <script src="common/dhammapada.js"></script>
</body>
</html>